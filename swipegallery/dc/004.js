jsonp(4,{"name":"dc","start":9563},`悲、惱、苦。如是純大苦聚集，謂六入處滅則觸滅，
觸滅則受滅，受滅則愛滅，愛滅則取滅，
取滅則有滅，有滅則生滅，生滅則老、病、
死、憂、悲、惱、苦滅，如是純大苦聚集滅。』」
^cb102b16佛說此經已，諸比丘聞佛所說，歡喜奉行。
^n373【三七三】^cb102b18如是我聞：
一時，佛住舍衛國祇樹給孤獨園。
^cb102b19爾時，世尊告諸比丘：「有四食資益眾生，令得住世攝受長養。
云何為四？謂一、麤摶食，二、細觸食，三、意思食，
四、識食。
^cb102b21「云何比丘觀察摶食？
譬如有夫婦二人，唯有一子，愛念將養，
欲度曠野嶮道難處，糧食乏盡，飢餓困極，
計無濟理，作是議言：『正有一子，極所愛念，
若食其肉，可得度難，莫令在此三人俱死。』
作是計已，即殺其子，含悲垂淚，強食其肉，得度曠野。
云何？比丘！彼人夫婦共食子肉，寧取其味，貪嗜美樂與不？」
^cb102b29答曰：「不也，世尊！」
復問：「比丘！彼強食其肉，為度曠野嶮道與不？」
^cb102c1答言：「如是，世尊！」
^cb102c2佛告比丘：「凡食摶食，當如是觀。
如是觀者，摶食斷知，摶食斷知已，於五欲功德貪愛則斷，
五欲功德貪愛斷者，我不見彼多聞聖弟子於五欲功德上有一結使而不斷者，
有一結繫故，則還生此世。
^cb102c6「云何比丘觀察觸食？
譬如有牛，生剝其皮，在在處處，諸蟲唼食，
沙土坌塵，草木針刺，若依於地，地蟲所食，
若依於水，水蟲所食，若依空中，飛蟲所食，臥起常有苦毒此身。
如是，比丘！於彼觸食，當如是觀。
如是觀者，觸食斷知，觸食斷知者，三受則斷，
三受斷者，多聞聖弟子於上無所復作，所作已作故。
^cb102c13「云何比丘觀察意思食？
譬如聚落城邑邊有火起，無煙無炎，時有士夫聰明黠慧，
背苦向樂，厭死樂生，作如是念：『彼有大火，
無煙無炎，行來當避，莫令墮中，必死無疑。』
作是思惟，常生思願，捨遠而去。
觀意思食，亦復如是。
如是觀者，意思食斷；意思食斷者，三愛則斷；
三愛斷者，彼多聞聖弟子於上更無所作，所作已作故。
^cb102c21「諸比丘！云何觀察識食？
譬如國王，有防邏者，捉捕劫盜，縛送王所……」如前須深經廣說。
「以彼因緣，受三百矛苦覺，晝夜苦痛，觀察識食，亦復如是。
如是觀者，識食斷知，識食斷知者，名色斷知，
名色斷知者，多聞聖弟子於上更無所作，所作已作故。」
^cb102c26佛說此經已，諸比丘聞佛所說，歡喜奉行。
^n374【三七四】^cb102c28如是我聞：
一時，佛住舍衛國祇樹給孤獨園。
^cb102c29爾時，世尊告諸比丘：「有四食資益眾生，令得住世攝受長養。
何等為四？一者摶食，二者觸食，三意思食，四者識食。
^cb103a2「若比丘於此四食有喜有貪，則識住增長，
識住增長故，入於名色，入名色故，諸行增長，
行增長故，當來有增長，當來有增長故，
生、老、病、死、憂、悲、惱、苦集，如是純大苦聚集。
^cb103a6「若於四食無貪無喜，無貪無喜故，識不住、
不增長，識不住、不增長故，不入名色，不入名色故，
行不增長，行不增長故，當來有不生不長，
當來有不生長故，於未來世生、老、病、死、
憂、悲、惱、苦不起。如是純大苦聚滅。」
^cb103a11佛說此經已，諸比丘聞佛所說，歡喜奉行。
^n375【三七五】^cb103a13如是我聞：
一時，佛住舍衛國祇樹給孤獨園。
^cb103a14爾時，世尊告諸比丘：「有四食資益眾生，令得住世攝受長養。
何等為四？一者摶食，二者觸食，三意思食，四者識食。
諸比丘！於此四食有貪有喜，則有憂悲、
有塵垢，若於四食無貪無喜，則無憂悲，亦無塵垢。」
^cb103a19佛說此經已，諸比丘聞佛所說，歡喜奉行。
^n376【三七六】^cb103a21如是我聞：
一時，佛住舍衛國祇樹給孤獨園。
^cb103a22爾時，世尊告諸比丘：「有四食資益眾生，令得住世攝受長養。
何等為四？一者摶食，二者觸食，三意思食，四者識食。
^cb103a24「諸比丘！於此四食有貪有喜，識住增長，乃至純大苦聚集。
譬如樓閣宮殿，北西長廣，東西牕牖，日出東方，光照西壁。
如是，比丘！於此四食有貪有喜……」如前廣說，
乃至「純大苦聚集。
^cb103a29「若於四食無貪無喜……」如前廣說，乃至「純大苦聚滅。
譬如，比丘！樓閣宮殿，北西長廣，東西牕牖，
日出東方，應照何所？」
^cb103b2比丘白佛言：「應照西壁。」
^cb103b3佛告比丘：「若無西壁，應何所照？」
^cb103b4比丘白佛言：「應照虛空，無所攀緣。」
「如是，比丘！於此四食無貪無喜，識無所住，乃至如是純大苦聚滅。」
佛說此經已，諸比丘聞佛所說，歡喜奉行。
^n377【三七七】^cb103b8如是我聞：
一時，佛住舍衛國祇樹給孤獨園。
^cb103b9爾時，世尊告諸比丘：「有四食資益眾生，令得住世攝受長養。
何等為四？一者摶食，二者觸食，三意思食，四者識食。
諸比丘！於此四食有貪有喜，識住增長，乃至純大苦聚集。
譬如。比丘！樓閣宮殿，北西長廣，東西牕牖，
日出東方，應照何所？」
^cb103b14比丘白佛言：「應照西壁。」
^cb103b15佛告比丘：「如是，四食有貪有喜，識住增長，乃至如是大苦聚集。
若於四食無貪無喜，亦無識住增長，乃至如是純大苦聚滅。
譬如，比丘！畫師、畫師弟子集種種彩色，
欲粧畫虛空，寧能畫不？」
^cb103b19比丘白佛：「不能。世尊！
所以者何？彼虛空者，非色、無對、不可見。」
^cb103b21「如是，比丘！於此四食無貪無喜，亦無識住增長，乃至如是純大苦聚滅。」
^cb103b22佛說此經已，諸比丘聞佛所說，歡喜奉行。
^n378【三七八】^cb103b24如是我聞：
一時，佛住舍衛國祇樹給孤獨園。
^cb103b25爾時，世尊告諸比丘：「有四食資益眾生，令得住世攝受長養。
何等為四？一者摶食，二者觸食，三意思食，四者識食。
諸比丘！於此四食有貪有喜，識住增長，乃至純大苦聚集。
譬如。比丘！畫師、若畫師弟子集種種彩，
欲粧畫於色，作種種像。
諸比丘！於意云何？
彼畫師、畫師弟子寧能粧於色不？」
^cb103c3比丘白佛：「如是，世尊！
能粧畫色。」
佛告比丘：「於此四食有貪有喜，識住增長，乃至如是純大苦聚集。
諸比丘！若於四食無貪無喜，無有識住增長，乃至如是純大苦聚滅。
比丘！譬如畫師、畫師弟子集種種彩，欲離於色有所粧畫，
作種種像，寧能畫不？」
^cb103c8比丘白佛：「不能。世尊！」
^cb103c9「如是，比丘！若於四食無貪無喜，無有識住增長，乃至如是純大苦聚滅。」
^cb103c11佛說此經已，諸比丘聞佛所說，歡喜奉行。
^ck8【諦相應379】^n379【三七九】^cb103c13如是我聞：
一時，佛住波羅㮈鹿野苑中仙人住處。
^cb103c14爾時，世尊告五比丘：「此苦聖諦，本所未曾聞法，當正思惟。
時，生眼、智、明、覺，此苦集、此苦滅、此苦滅道跡聖諦，
本所未曾聞法，當正思惟。
時，生眼、智、明、覺。
^cb103c17「復次，苦聖諦智當復知，本所未聞法，當正思惟。
時，生眼、智、明、覺，苦集聖諦已知當斷，本所未曾聞法，當正思惟。
時，生眼、智、明、覺。
^cb103c20「復次，苦集滅，此苦滅聖諦已知當知作證，
本所未聞法，當正思惟。
時，生眼、智、明、覺，復以此苦滅道跡聖諦已知當修，
本所未曾聞法，當正思惟。
時，生眼、智、明、覺。
^cb103c24「復次，比丘！此苦聖諦已知，知已出，所未聞法，當正思惟。
時，生眼、智、明、覺；復次，此苦集聖諦已知，
已斷出，所未聞法，當正思惟。
時，生眼、智、明、覺。
^cb103c27「復次，苦滅聖諦已知、已作證出，所未聞法，當正思惟。
時，生眼、智、明、覺；復次，苦滅道跡聖諦已知、
已修出，所未曾聞法，當正思惟。
時，生眼、智、明、覺。
^cb104a2「諸比丘！我於此四聖諦三轉十二行不生眼、
智、明、覺者，我終不得於諸天、魔、梵、沙門、
婆羅門聞法眾中，為解脫、為出、為離，亦不自證得阿耨多羅三藐三菩提。
我已於四聖諦三轉十二行生眼、智、明、
覺，故於諸天、魔、梵、沙門、婆羅門聞法眾中，
得出、得脫，自證得成阿耨多羅三藐三菩提。」
^cb104a8爾時，世尊說是法時，尊者憍陳如及八萬諸天遠塵離垢，得法眼淨。
^cb104a10爾時，世尊告尊者憍陳如：「知法未？」
^cb104a11憍陳如白佛：「已知。
世尊！」
復告尊者憍陳如：「知法未？」
^cb104a12拘隣白佛：「已知。善逝！」
尊者拘隣已知法故，是故名阿若拘隣。
^cb104a13尊者阿若拘隣知法已，地神舉聲唱言：「諸仁者！
世尊於波羅㮈國仙人住處鹿野苑中三轉十二行法輪，
諸沙門、婆羅門、諸天、魔、梵所未曾轉，多所饒益，
多所安樂，哀愍世間，以義饒益，利安天人，
增益諸天眾，減損阿修羅眾。」
^cb104a19地神唱已，聞虛空神天、四天王天、三十三天、
炎魔天、兜率陀天、化樂天、他化自在天展轉傳唱，
須臾之間，聞于梵天身。
梵天乘聲唱言：「諸仁者，世尊於波羅㮈國仙人住處鹿野苑中三轉十二行法輪，
諸沙門、婆羅門、諸天、魔、梵，及世間聞法未所曾轉，
多所饒益，多所安樂，以義饒益諸天世人，
增益諸天眾，減損阿修羅眾。」
世尊於波羅㮈國仙人住處鹿野苑中轉法輪，是故此經名轉法輪經。
^cb104a28佛說此經已，諸比丘聞佛所說，歡喜奉行。
^n380【三八〇】^cb104b1如是我聞：
一時，佛住波羅㮈仙人住處鹿野苑中。
^cb104b2爾時，世尊告諸比丘：「有四聖諦。
何等為四？謂苦聖諦、苦集聖諦、苦滅聖諦、苦滅道跡聖諦。」
^cb104b4佛說此經已，諸比丘聞佛所說，歡喜奉行。
^n381【三八一】^cb104b6如是我聞：
一時，佛住波羅㮈仙人住處鹿野苑中。
^cb104b7爾時，世尊告諸比丘：「有四聖諦。
何等為四？謂苦聖諦、苦集聖諦、苦滅聖諦、苦滅道跡聖諦。
若比丘於此四聖諦未無間等者，當修無間等，
起增上欲，方便堪能，正念正知，應當覺。」
^cb104b11佛說此經已，諸比丘聞佛所說，歡喜奉行。
^n382【三八二】^cb104b13如是我聞：
一時，佛住波羅㮈仙人住處鹿野苑中。
^cb104b14爾時，世尊告諸比丘：「有四聖諦。
何等為四？謂苦聖諦、苦集聖諦、苦滅聖諦、苦滅道跡聖諦。
若比丘於苦聖諦當知、當解，於集聖諦當知、
當斷，於苦滅聖諦當知、當證，於苦滅道跡聖諦當知、當修。」
^cb104b18佛說此經已，諸比丘聞佛所說，歡喜奉行。
^n383【三八三】^cb104b20如是我聞：
一時，佛住波羅㮈仙人住處鹿野苑中。
^cb104b21爾時，世尊告諸比丘：「有四聖諦。
何等為四？謂苦聖諦、苦集聖諦、苦滅聖諦、苦滅道跡聖諦。
若比丘於苦聖諦已知、已解，於苦集聖諦已知、
已斷，於苦滅聖諦已知、已證，於苦滅道跡聖諦已知、已修。
如是比丘則斷愛欲，轉去諸結，於慢、無明等究竟苦邊。」
^cb104b27佛說此經已，諸比丘聞佛所說，歡喜奉行。
^n384【三八四】^cb104b29如是我聞：
一時，佛住波羅㮈仙人住處鹿野苑中。
^cb104c1爾時，世尊告諸比丘：「有四聖諦。
何等為四？謂苦聖諦、苦集聖諦、苦滅聖諦、苦滅道跡聖諦。
若比丘於苦聖諦已知、已解，於苦集聖諦已知、
已斷，於苦滅聖諦已知、已證，於苦滅道跡聖諦已知、已修。
如是比丘名阿羅漢，諸漏已盡，所作已作，
離諸重擔，逮得己利，盡諸有結，正智善解脫。」
^cb104c8佛說此經已，諸比丘聞佛所說，歡喜奉行。
^n385【三八五】^cb104c9如是我聞：
一時，佛住波羅㮈國仙人住處鹿野苑中。
^cb104c10爾時，世尊告諸比丘：「有四聖諦。
何等為四？謂苦聖諦、苦集聖諦、苦滅聖諦、苦滅道跡聖諦。
若比丘於苦聖諦已知、已解，於苦集聖諦已知、
已斷，於苦滅聖諦已知、已證，於苦滅道跡聖諦已知、已修。
如是比丘邊際、究竟邊際、離垢邊際，梵行已終，
純一清白，名為上士。」
^cb104c16佛說此經已，諸比丘聞佛所說，歡喜奉行。
^n386【三八六】^cb104c18如是我聞：
一時，佛住波羅㮈國仙人住處鹿野苑中。
^cb104c19爾時，世尊告諸比丘：「有四聖諦。
何等為四？謂苦聖諦、苦集聖諦、苦滅聖諦、苦滅道跡聖諦。
若比丘於苦聖諦已知、已解，於苦集聖諦已知、
已斷，於苦滅聖諦已知、已證，於苦滅道跡聖諦已知、已修。
如是比丘無有關鍵，平治城壍，度諸嶮難，
解脫結縛，名為賢聖，建立聖幢。」
^cb104c25佛說此經已，諸比丘聞佛所說，歡喜奉行。
^n387【三八七】^cb104c27如是我聞：
一時，佛住波羅㮈仙人住處鹿野苑中。
^cb104c28爾時，世尊告諸比丘：「有四聖諦。
何等為四？謂苦聖諦、苦集聖諦、苦滅聖諦、苦滅道跡聖諦。
若比丘於苦聖諦已知、已解，於苦集聖諦已知、
已斷，於苦滅聖諦已知、已證，於苦滅道跡聖諦已知、已修。
如是比丘無有關鍵，平治城塹，度諸峻難，
名為賢聖，建立聖幢。
諸比丘！云何無有關鍵？
謂五下分結已斷、已知，是名離關鍵。
云何平治城塹，無明謂之深塹，彼得斷知，是名平治城塹。
云何度諸嶮難？謂無際生死，究竟苦邊，是名度諸嶮難。
云何解脫結縛？謂愛已斷、已知。
云何建立聖幢？謂我慢已斷、已知，是名建立聖幢。」
^cb105a11佛說此經已，諸比丘聞佛所說，歡喜奉行。
^n388【三八八】^cb105a13如是我聞：
一時，佛住波羅㮈國仙人住處鹿野苑中。
^cb105a14爾時，世尊告諸比丘：「有四聖諦。
何等為四？謂苦聖諦、苦集聖諦、苦滅聖諦、苦滅道跡聖諦。
若比丘於苦聖諦已知、已解，於苦集聖諦已知、
已斷，於苦滅聖諦已知、已證，於苦滅道跡聖諦已知、
已修，是名比丘斷五支，成六分，守護於一，
依猗於四，捨除諸諦，離四衢，證諸覺想，
自身所作，心善解脫，慧善解脫，純一清白，名為上士。」
^cb105a22佛說此經已，諸比丘聞佛所說，歡喜奉行。
^n389【三八九】^cb105a24如是我聞：
一時，佛住波羅㮈國仙人住處鹿野苑中。
^cb105a25爾時，世尊告諸比丘：「有四法成就，名曰大醫王者，
所應王之具、王之分。
何等為四？一者善知病，二者善知病源，
三者善知病對治，四者善知治病已，當來更不動發。
云何名良醫善知病？
謂良醫善知如是如是種種病，是名良醫善知病。
云何良醫善知病源？
謂良醫善知此病因風起、癖陰起、涎唾起、
眾冷起、因現事起、時節起，是名良醫善知病源。
云何良醫善知病對治？
謂良醫善知種種病，應塗藥、應吐、應下、
應灌鼻、應熏、應取汗。
如是比種種對治，是名良醫善知對治。
云何良醫善知治病已，於未來世永不動發？
謂良醫善治種種病，令究竟除，於未來世永不復起，
是名良醫善知治病，更不動發。
^cb105b10「如來、應、等正覺為大醫王，成就四德，療眾生病，亦復如是。
云何為四？謂如來知此是苦聖諦如實知、
此是苦集聖諦如實知、此是苦滅聖諦如實知、此是苦滅道跡聖諦如實知。
諸比丘！彼世間良醫於生根本對治不如實知，
老、病、死、憂、悲、惱、苦根本對治不如實知，
如來、應、等正覺為大醫王，於生根本知對治如實知，
於老、病、死、憂、悲、惱、苦根本對治如實知，
是故如來、應、等正覺名大醫王。」
^cb105b19佛說此經已，諸比丘聞佛所說，歡喜奉行。
^n390【三九〇】^cb105b21如是我聞：
一時，佛住波羅㮈國仙人住處鹿野苑中。
^cb105b22爾時，世尊告諸比丘：「若諸沙門、婆羅門於此苦聖諦不如實知，
此苦集聖諦不如實知，此苦滅聖諦不如實知，
此苦滅道跡聖諦不如實知，此非沙門之沙門，
非婆羅門之婆羅門，彼亦不於沙門義、
婆羅門義見法自知作證：『我生已盡，梵行已立，
所作已作，自知不受後有。』
^cb105b28「若沙門、婆羅門於此苦聖諦如實知，此苦集聖諦如實知，
此苦滅聖諦如實知，此苦滅道跡聖諦如實知，
當知是沙門、婆羅門，沙門之沙門、婆羅門之婆羅門，
於沙門義、婆羅門義見法自知作證：『我生已盡，
梵行已立，所作已作，自知不受後有。』
是故，比丘！於四聖諦無間等當起增上欲，
精勤堪能，方便修學。
何等為四？謂苦聖諦、苦集聖諦、苦滅聖諦、苦滅道跡聖諦。」
^cb105c7佛說此經已，諸比丘聞佛所說，歡喜奉行。
^n391【三九一】^cb105c9如是我聞：
一時，佛住波羅㮈國仙人住處鹿野苑中……廣說如上。
差別者：「於四聖諦不如實知，當知是沙門、
婆羅門，非沙門數、非婆羅門數；於四聖諦如實知者，
是沙門數、是婆羅門數。」
乃至……。
^cb105c13佛說此經已，諸比丘聞佛所說，歡喜奉行。
^n392【三九二】^cb105c15如是我聞：
一時，佛住波羅㮈國仙人住處鹿野苑中。
^cb105c16爾時，世尊告諸比丘：「若沙門、婆羅門於苦聖諦不如實知，
苦集聖諦不如實知，苦滅聖諦不如實知，
苦滅道跡聖諦不如實知，當知是沙門、婆羅門不得脫苦。
若沙門、婆羅門於苦聖諦如實知，於苦集聖諦如實知，
於苦滅聖諦如實知，於苦滅道跡聖諦如實知，
當知是沙門、婆羅門解脫於苦。」
^cb105c23佛說此經已，諸比丘聞佛所說，歡喜奉行。
^cb105c25「如於苦不解脫、解脫。
如是捨惡趣不解脫、解脫，堪能捨戒退減，
不捨戒退減，能自說得過人法自證，不能自說得過人法作證，
能於此外求良福田，不能於此外求良福田。
^cb106a1「能於此外求大師，不能於此外求大師，
不能越苦，堪能越苦，不堪能脫苦，堪能脫苦。」
^cb106a4如是上諸經重說悉繼以偈：
^gatha「若不知苦者，及彼眾苦因，
^gatha一切諸苦法，寂滅永無餘。
^gatha若不知道跡，能思一切苦，
^gatha心解脫於苦，慧解脫亦然。
^gatha不能越眾苦，令苦究竟脫，
^gatha若如實知苦，亦知眾苦因。
^gatha及一切諸苦，永滅盡無餘，
^gatha若復如實知，息苦之道跡。
^gatha意解脫具足，慧解脫亦然，
^gatha堪能越眾苦，究竟得解脫。」
^cb106a15佛說此經已，諸比丘聞佛所說，歡喜奉行。
^n393【三九三】^cb106a16如是我聞：
一時，佛住波羅㮈國仙人住處鹿野苑中。
^cb106a17爾時，世尊告諸比丘：「若善男子正信非家，
出家學道，彼一切所應當知四聖諦法。
何等為四？謂知苦聖諦、知苦集聖諦、知苦滅聖諦、知苦滅道跡聖諦。
是故，比丘！於四聖諦未無間等者，當勤方便，
修無間等，如此章句，一切四聖諦經，應當具說。」
^cb106a23佛說此經已，諸比丘聞佛所說，歡喜奉行。
^cb106a25「如是知、如是見、如是無間等，悉應當說。
又三結盡，得須陀洹，一切當知四聖諦。
何等為四？謂知苦聖諦、知苦集聖諦、知苦滅聖諦、知苦滅道跡聖諦。
如是當知、如是當見無間等。」
^cb106a29佛說此經已，諸比丘聞佛所說，歡喜奉行。
^cb106b2「若三結盡，貪、恚、癡薄，得斯陀含，彼一切皆於四聖諦如實知故。
何等為四？謂知苦聖諦、知苦集聖諦、知苦滅聖諦、知苦滅道跡聖諦。
如是當知、如是當見、如是無間等，亦如是說。
^cb106b6「五下分結盡，生般涅槃阿那含，不還此世，彼一切知四聖諦。
何等為四？知苦聖諦、知苦集聖諦、知苦滅聖諦、知苦滅道跡聖諦。
如是知、如是見、如是無間等，亦如是說。
^cb106b10「若一切漏盡，無漏心解脫、慧解脫，見法自知作證：
『我生已盡，梵行已立，所作已作，自知不受後有。』
彼一切悉知四聖諦。
何等為四？謂知苦聖諦、知苦集聖諦、知苦滅聖諦、知苦滅道跡聖諦。
如是知、如是見、如是無間等，亦如是說。
^cb106b15「若得辟支佛道證，彼一切知四聖諦故。
何等為四？謂知苦聖諦、知苦集聖諦、知苦滅聖諦、知苦滅道跡聖諦。
如是知、如是見、如是無間等，亦如是說。
^cb106b18「若得無上等正覺，彼一切知四聖諦故。
何等為四？謂知苦聖諦、知苦集聖諦、知苦滅聖諦、知苦滅道跡聖諦。
如是知、如是見、如是無間等，亦如是說。」
^cb106b22佛說此經已，諸比丘聞佛所說，歡喜奉行。
^n394【三九四】^cb106b24如是我聞：
一時，佛住波羅㮈國仙人住處鹿野苑中。
^cb106b25爾時，世尊告諸比丘：「譬如日出，明相先起。
如是正盡苦亦有前相起？
謂知四聖諦。何等為四？
知苦聖諦、知苦集聖諦、知苦滅聖諦、知苦滅道跡聖諦。」
^cb106b28佛說此經已，諸比丘聞佛所說，歡喜奉行。
^cb106c1如是知。如是見。如是無間等，亦如是說。
^n395【三九五】^cb106c2如是我聞：
一時，佛住波羅㮈國仙人住處鹿野苑中。
^cb106c3爾時，世尊告諸比丘：「若日月不出世間者，
一切眾星亦不出於世間，晝夜、半月、一月、
時節、歲數、尅數、須臾，皆悉不現，世間常冥，
無有明照，唯有長夜，純大闇苦現於世間。
若如來、應供、等正覺不出世間時，不說苦聖諦、
苦集聖諦、苦滅聖諦、苦滅道跡聖諦現於世間，
世間盲冥，無有明照。
如是長夜，純大闇冥現於世間。
^cb106c11「若日月出於世間，眾星亦現，晝夜、半月、
一月、時節、歲數、尅數、須臾，悉現世間，長夜明照，出於世間。
如是，如來、應、等正覺出於世間，說苦聖諦現於世間，
苦集聖諦、苦滅聖諦、苦滅道跡聖諦現於世間，
不復闇冥，長夜照明，純一智慧現於世間。」
^cb106c16佛說此經已，諸比丘聞佛所說，歡喜奉行。
^n396【三九六】^cb106c18如是我聞：
一時，佛住波羅㮈國仙人住處鹿野苑中。
^cb106c19爾時，世尊告諸比丘：「譬如日出，周行空中，
壞諸闇冥，光明顯照。
如是，聖弟子所有集法，一切滅已，離諸塵垢，
得法眼生，與無間等，俱三結斷。
所謂身見、戒取、疑，此三結盡，名須陀洹，
不墮惡趣法，必定正覺，趣七有天人往生，作苦邊。
彼聖弟子中間雖起憂苦，聽彼聖弟子離欲、
惡不善法，有覺有觀，離生喜樂，初禪具足住。
不見彼聖弟子有一法不斷，能令還生此世者，此則聖弟子得法眼之大義。
是故，比丘於此四聖諦未無間等者，當勤方便，
起增上欲，精進修學。」
^cb107a1佛說是經已，諸比丘聞佛所說，歡喜奉行。
^n397【三九七】^cb107a3如是我聞：
一時，佛住波羅㮈國仙人住處鹿野苑中。
^cb107a4爾時，世尊告諸比丘：「當作是說，我於苦聖諦未無間等，
苦集聖諦、苦滅聖諦未無間等。
而言我當得苦滅道跡聖諦無間等者，此說不應。
所以者何？無是處故。
^cb107a8「若苦聖諦、苦集聖諦、苦滅聖諦未無間等，
而欲苦滅道跡聖諦無間等者，無有是處。
譬如有人言我欲取佉提羅葉，合集作器，
盛水持行者，無有是處。
所以者何？無是處故。
如是言我於苦聖諦、苦集聖諦、苦滅聖諦未無間等，
而欲得苦滅道跡聖諦無間等者，無有是處。
^cb107a14「若復有言我當於苦聖諦、苦集聖諦、苦滅聖諦無間等已得，
復得苦滅道跡聖諦者，斯則善說。
所以者何？有是處故。
^cb107a17「若苦聖諦、苦集聖諦、苦滅聖諦無間等已，
而欲苦滅道跡聖諦無間等者，斯有是處。
譬如有言我以純曇摩葉、摩樓迦葉，合集盛水持行者，此則善說。
所以者何？有是處故。
如是若言我於苦聖諦、苦集聖諦、苦滅聖諦無間等已，
而欲苦滅道跡聖諦無間等者，斯則善說。
所以者何？有是處故，若於苦聖諦、苦集聖諦、
苦滅聖諦無間等已，而欲苦滅道跡聖諦無間等者，斯有是處故。」
^cb107a26佛說是經已，諸比丘聞佛所說，歡喜奉行。
^n398【三九八】^cb107a28如是我聞：
一時，佛住波羅㮈國仙人住處鹿野苑中。
^cb107a29爾時，世尊告諸比丘：「如小綿丸、小劫貝華丸，
置四衢道頭，四方風吹，則隨風去向於一方。
如是，若沙門、婆羅門於苦聖諦不如實知，
於苦集聖諦、於苦滅聖諦、苦滅道跡聖諦不如實知，
當知彼沙門、婆羅門常觀他面，常隨他說，
以不如實知故，聞彼所說，趣說而受，當知此人不宿修習智慧故。
^cb107b7「譬如因陀羅柱，銅鐵作之，於深入地中，四方猛風不能令動。
如是，沙門、婆羅門於苦聖諦如實知，苦集聖諦、
苦滅聖諦、苦滅道跡聖諦如實知者，當知是沙門、
婆羅門不視他面，不隨他語。
是沙門、婆羅門智慧堅固，本隨習故，不隨他語。
是故，比丘！於四聖諦當勤方便，起增上欲，精進修學。」
^cb107b14佛說是經已，諸比丘聞佛所說，歡喜奉行。
^n399【三九九】^cb107b16如是我聞：
一時，佛住波羅㮈國仙人住處鹿野苑中。
^cb107b17爾時，世尊告諸比丘：「譬如石柱，長十六肘，
八肘入地，四方風吹，不能令動。
如是，沙門、婆羅門於苦聖諦如實知，於苦集聖諦，
苦滅聖諦，苦滅道跡聖諦如實知，斯等沙門、
婆羅門至諸論處，無能屈。
其心解脫、慧解脫者，能使餘沙門、婆羅門反生憂苦。
如是如實知、如實見，皆是先世宿習故，使智慧不可傾動。
是故，比丘！於四聖諦當勤方便，起增上欲，精進修學。」
^cb107b25佛說是經已，諸比丘聞佛所說，歡喜奉行。
^n400【四〇〇】^cb107b27如是我聞：
一時，佛住波羅㮈國仙人住處鹿野苑中。
^cb107b28爾時，世尊告諸比丘：「譬如有人火燒頭衣，
當起增上欲，急救令滅。」
^cb107c1佛告比丘：「莫作是說！
當置頭衣，於四聖諦起增上欲，勤加方便，修無間等。
何等四？謂苦聖諦、苦集聖諦、苦滅聖諦、
苦滅道跡聖諦未無間等，當勤方便，修無間等。
所以者何？比丘！長夜熾然，地獄、畜生、餓鬼。
諸比丘！不見極苦，如苦聖諦、苦集聖諦、
苦滅聖諦、苦滅道跡聖諦，未無間等者，
是比丘當忍苦、樂、憂、悲，於四聖諦勤加精進，
方便修習無間等，應當學。」
^cb107c9佛說是經已，諸比丘聞佛所說，歡喜奉行。
^n401【四〇一】^cb107c11如是我聞：
一時，佛住波羅㮈國仙人住處鹿野苑中。
^cb107c12爾時，世尊告諸比丘：「譬如士夫年壽百歲，
有人語言：『士夫若欲聞法，當日日三時受苦，
晨朝時受百槍苦，日中、晡時亦復如是。
於一日中受三百槍苦。
如是日日，至於百歲，然後聞法，得無間等，汝寧能不？』
^cb107c17「時，彼士夫為聞法故，悉堪能受。
所以者何？人生於世，長夜受苦，有時地獄，
有時畜生，有時餓鬼，於三惡道空受眾苦，
亦不聞法，是故我今為無間等故，不以終身受三百槍為大苦也。
是故，比丘！於四聖諦未得無間等者，當勤方便，
起增上欲，學無間等。」
^cb107c23佛說此經已，諸比丘聞佛所說，歡喜奉行。
^n402【四〇二】^cb107c25如是我聞：
一時，佛住波羅㮈國仙人住處鹿野苑中。
^cb107c26爾時，世尊告諸比丘：「於四聖諦平等正覺，
名為如來、應、等正覺。
何等為四？所謂苦聖諦、苦集聖諦、苦滅聖諦、苦滅道跡聖諦。
於此四聖諦平等正覺，名為如來、應、等正覺。
是故，諸比丘！於四聖諦未無間者，當勤方便，
起增上欲，學無間等。」
^cb108a2佛說此經已，諸比丘聞佛所說，歡喜奉行。
^n403【四〇三】^cb108a4如是我聞：
一時，佛在摩竭國人間遊行，於王舍城波羅利弗是中間竹林聚落，
國王於中造福德舍。
爾時，世尊與諸大眾於中宿止。
^cb108a7爾時，世尊告諸比丘：「我與汝等於四聖諦無知、
無見、無隨順覺、無隨順受者，應當長夜驅馳生死。
何等為四？謂苦聖諦、苦集聖諦、苦滅聖諦、苦滅道跡聖諦。
我與汝等於四聖諦無知、無見、無隨順覺、
無隨順受者，應當長夜驅馳生死。
以我及汝於此苦聖諦順知、順入，斷諸有流，
盡諸生死，不受後有。
於苦集聖諦、苦滅聖諦、苦滅道跡聖諦順知、
順入，斷諸有流，盡諸生死，不受後有。
是故，比丘！於四聖諦未無間等者，當勤方便，
起增上欲，修無間等。」
^cb108a17爾時，世尊即說偈言：
^gatha「我常與汝等，長夜涉生死，
^gatha不見聖諦故，大苦日增長。
^gatha若見四聖諦，斷有大流海，
^gatha生死永已除，不復受後生。」
^cb108a23佛說此經已，諸比丘聞佛所說，歡喜奉行。
^n404【四〇四】^cb108a24如是我聞：
一時，佛在摩竭國人間遊行，王舍城波羅利弗是中間竹林聚落，
大王於中作福德舍。
爾時，世尊與諸大眾於中止宿。
^cb108a27爾時，世尊告諸比丘：「汝等當行，共至申恕林。」
^cb108a28爾時，世尊與諸大眾到申恕林，坐樹下。
^cb108a29爾時，世尊手把樹葉，告諸比丘：「此手中葉為多耶？
大林樹葉為多？」
^cb108b1比丘白佛：「世尊！手中樹葉甚少，彼大林中樹葉無量，
百千億萬倍，乃至算數譬類不可為比。」
^cb108b3「如是，諸比丘！我成等正覺，自所見法，為人定說者，如手中樹葉。
所以者何？彼法義饒益、法饒益、梵行饒益、
明、慧、正覺、向於涅槃。
如大林樹葉，如我成等正覺，自知正法，
所不說者，亦復如是。
所以者何？彼法非義饒益，非法饒益，非梵行饒益、
明、慧、正覺、正向涅槃故。
是故，諸比丘！於四聖諦未無間等者，當勤方便，
起增上欲，學無間等。」
^cb108b11佛說此經已，諸比丘聞佛所說，歡喜奉行。
^n405【四〇五】^cb108b13如是我聞：
一時，佛住毘舍離獼猴池側重閣講堂。
^cb108b14爾時，尊者阿難晨朝著衣持鉢，入毘舍離城乞食。
時，有眾多離車童子晨朝從城內出，至精舍門，
持弓箭，競射精舍門孔，箭箭皆入門孔。
^cb108b17尊者阿難見已，以為奇特，彼諸離車童子能作如是難事。
入城乞食，還舉衣鉢，洗足已，往詣佛所，
稽首佛足，退住一面，白佛言：「世尊！
我今晨朝著衣持鉢，入毘舍離城乞食，
見有眾多離車童子從城內出，至精舍門，
競射門孔，箭箭皆入。
我作是念：『此甚奇特！
諸離車童子能為難事。』」
^cb108b24佛告阿難：「於意云何？
離車童子競射門孔，箭箭皆入，此為難耶？
破一毛為百分，而射一毛分，箭箭悉中，此為難耶？」
^cb108b27阿難白佛：「破一毛百分，射一分之毛，箭箭悉中，此則為難。」
^cb108b28佛告阿難：「未若於苦聖諦生如實知，此則甚難。
如是，苦集聖諦、苦滅聖諦、苦滅道跡聖諦如實知見，此則甚難。」
^cb108c2爾時，世尊而說偈言：
^gatha「一毛為百分，射一分甚難，
^gatha觀一一苦陰，非我難亦然。」
^cb108c5佛說此經已，諸比丘聞佛所說，歡喜奉行。
^n406【四〇六】^cb108c6如是我聞：
一時，佛住獼猴池側重閣講堂。
^cb108c7爾時，世尊告諸比丘：「譬如大地悉成大海，
有一盲龜壽無量劫，百年一出其頭，海中有浮木，
止有一孔，漂流海浪，隨風東西。
盲龜百年一出其頭，當得遇此孔不？」
^cb108c10阿難白佛：「不能。世尊！
所以者何？此盲龜若至海東，浮木隨風，
或至海西，南、北四維圍遶亦爾，不必相得。」
^cb108c13佛告阿難：「盲龜浮木，雖復差違，或復相得。
愚癡凡夫漂流五趣，暫復人身，甚難於彼。
所以者何？彼諸眾生不行其義、不行法、
不行善、不行真實，展轉殺害，強者陵弱，造無量惡故。
是故，比丘！於四聖諦當未無間等者，當勤方便，
起增上欲，學無間等。」
^cb108c19佛說此經已，諸比丘聞佛所說，歡喜奉行。
雜阿含經卷第十五

^pb1^folio#agms16雜阿含經卷第十六
^au〔宋天竺三藏求那跋陀羅譯〕
雜因誦第三品之四
^n407【四〇七】^cb108c28如是我聞：
一時，佛住王舍城迦蘭陀竹園。
時，有眾多比丘集於食堂，思惟世間而思惟。
^cb109a1爾時，世尊知諸比丘心之所念，往詣食堂，
敷座而坐，告諸比丘：「汝等比丘慎莫思惟世間思惟。
所以者何？世間思惟非義饒益，非法饒益，
非梵行饒益，非智、非覺，不順涅槃。
汝等當正思惟：『此苦聖諦、此苦集聖諦、
此苦滅聖諦、此苦滅道跡聖諦。』
所以者何？如此思惟則義饒益、法饒益、
梵行饒益，正智、正覺、正向涅槃。
^cb109a8「過去世時，有一士夫出王舍城，於拘絺羅池側正坐思惟——世間思惟。
當思惟時，見四種軍——象軍、馬軍、車軍、
步軍，無量無數，皆悉入於一藕孔中。
見已，作是念：『我狂失性，世間所無，而今見之。』
爾時，去池不遠，更有大眾一處聚集。
時，彼士夫詣大眾所語言：『諸人，我今發狂，
我今失性，世間所無，而我今見，如上廣說。』
時，彼大眾皆謂士夫狂發失性，世間所無，而彼見之。」
^cb109a17佛告比丘：「然彼士夫非狂失性，所見真實。
所以者何？爾時，去拘絺羅池不遠，有諸天阿修羅興四種軍，
戰於空中。時，諸天得勝，阿修羅軍敗，退入彼池一藕孔中。
是故，比丘！汝等慎莫思惟世間。
所以者何？世間思惟非義饒益，非法饒益，
非梵行饒益，非智、非覺，非正向涅槃，當思惟四聖諦。
何等為四？苦聖諦、苦集聖諦、苦滅聖諦、苦滅道跡聖諦。」
^cb109a25佛說此經已，諸比丘聞佛所說，歡喜奉行。
^n408【四〇八】^cb109a27如是我聞：
一時，佛住王舍城迦蘭陀竹園。
^cb109a28時，有眾多比丘集於食堂，作如是論，或謂世間有常，
或謂世間無常、世間有常無常、世間非有常非無常，
世間有邊、世間無邊、世間有邊無邊、世間非有邊非無邊，
是命是身、命異身異，如來死後有、如來死後無、
如來死後有無、如來死後非有非無。
^cb109b4爾時，世尊一處坐禪，以天耳聞諸比丘集於食堂論議之聲。
聞已，往詣食堂，於大眾前敷座而坐，告諸比丘：
「汝等比丘眾多聚集，何所言說？」
^cb109b8時，諸比丘白佛言：「世尊！
我等眾多比丘集此食堂，作如是論，或說有常，
或說無常……」如上廣說。
^cb109b10佛告比丘：「汝等莫作如是論議。
所以者何？如此論者，非義饒益，非法饒益，
非梵行饒益，非智、非正覺，非正向涅槃。
汝等比丘應如是論議：『此苦聖諦、此苦集聖諦、
此苦滅聖諦、此苦滅道跡聖諦。』
所以者何？如是論議，是義饒益、法饒益、
梵行饒益、正智、正覺、正向涅槃。
是故，比丘！於四聖諦未無間等，當勤方便，
起增上欲，學無間等。」
^cb109b18佛說此經已，諸比丘聞佛所說，歡喜奉行。
^n409【四〇九】^cb109b19如是我聞：
一時，佛住王舍城迦蘭陀竹園。
爾時，有眾多比丘集於食堂，或有貪覺覺者，
或瞋覺覺者，或害覺覺者。
^cb109b21爾時，世尊知諸比丘心之所念，往詣食堂，
敷坐具於眾前坐，告諸比丘：「汝等莫起貪覺覺，
莫起恚覺覺，莫起害覺覺。
所以者何？此諸覺非義饒益，非法饒益，
非梵行饒益，非智、非正覺，不向涅槃。
汝等當起苦聖諦覺、苦集聖諦覺、苦滅聖諦覺、苦滅道跡聖諦覺。
所以者何？此四聖諦覺，義饒益、法饒益、
梵行饒益、正智、正覺、向於涅槃。
是故，諸比丘！於四聖諦當勤方便，起增上欲，
正智正念，精進修學。」
^cb109c2佛說此經已，諸比丘聞佛所說，歡喜奉行。
^n410【四一〇】^cb109c4如是我聞：
一時……如上廣說。
差別者，起親里覺、國土人民覺、不死覺，
乃至聞佛所說，歡喜奉行。
^n411【四一一】^cb109c7如是我聞：
一時，佛住王舍城迦蘭陀竹園。
時，有眾多比丘集於食堂，作如是論：「或論王事、
賊事、鬪戰事、錢財事、衣被事、飲食事、男女事、
世間言語事、事業事、說諸海中事。」
^cb109c10爾時，世尊於禪定中，以天耳聞諸比丘論說之聲，
即從座起，往詣食堂，敷坐具於眾前坐，
告諸比丘：「汝等比丘眾多聚集，為何所說？」
^cb109c14諸比丘白佛言：「世尊！
我等於此聚集，或論說王事……」如上廣說。
^cb109c15佛告比丘：「汝等莫作是論，論說王事，乃至不向涅槃。
若論說者，應當論說：『此苦聖諦、苦集聖諦、
苦滅聖諦、苦滅道跡聖諦。』
所以者何？此四聖諦以義饒益、法饒益、
梵行饒益、正智、正覺、正向涅槃。」
^cb109c20佛說此經已，諸比丘聞佛所說，歡喜奉行。
^n412【四一二】^cb109c22如是我聞：
一時，佛住王舍城迦蘭陀竹園。
^cb109c23時，有眾多比丘集於食堂，作如是說：「我知法、
律，汝等不知我所說成就，我等所說與理合；
汝等所說不成就，不與理合，應前說者，
則在後說；應後說者，則在前說，而共諍論言。
我論是汝等不如，能答者當答。」
^cb109c28爾時，世尊於禪定中，以天耳聞諸比丘諍論之聲……如是廣說，
乃至「於四聖諦無間等者，當勤起方便，
起增上欲，學無間等。」
^cb110a1佛說是經已，諸比丘聞佛所說，歡喜奉行。
^n413【四一三】^cb110a3如是我聞：
一時，佛住王舍城迦蘭陀竹園。
時，有眾多比丘集於食堂，作如是論：「波斯匿王、
頻婆娑羅王，何者大力？
何者大富？」
^cb110a5爾時，世尊於禪定中，以天耳聞諸比丘論說之聲，
即從座起，往詣食堂，敷坐具於眾前坐，
問諸比丘：「汝等何所論說？」
^cb110a8時，諸比丘即以上事具白世尊。
^cb110a9佛告比丘：「汝等用說諸王大力、大富為？
汝等比丘莫作是論。
所以者何？此非義饒益，非法饒益，非梵行饒益，
非智、非正覺，不向涅槃。
汝等當說：『此苦聖諦、苦集聖諦、苦滅聖諦、苦滅道跡聖諦。』
所以者何？此四聖諦是義饒益、法饒益、
梵行饒益、正智、正覺、正向涅槃。
是故，比丘！於四聖諦未無間等者，當勤方便，
起增上欲，學無間等。」
^cb110a17佛說此經已，諸比丘聞佛所說，歡喜奉行。
^n414【四一四】^cb110a19如是我聞：
一時，佛住王舍城迦蘭陀竹園。
時，有眾多比丘集於食堂，作如是論：「汝等宿命作何等業？
為何工巧？以何自活？」
^cb110a21爾時，世尊於禪定中，以天耳聞諸比丘論說之聲，
即從座起，往詣食堂，敷坐具於眾前坐，
問諸比丘：「汝說何等？」
^cb110a24時，諸比丘以上所說具白世尊。
^cb110a25佛告比丘：「汝等比丘莫作是說：『宿命所作。』
所以者何？此非義饒益，非法饒益，非梵行饒益，
非智、非正覺，不向涅槃。
汝等比丘當共論說：『此苦聖諦、苦集聖諦、
苦滅聖諦、苦滅道跡聖諦。』
所以者何？此義饒益、法饒益、梵行饒益、
正智、正覺、正向涅槃。
是故，比丘！依於四聖諦未無間等者，當勤方便，
起增上欲，學無間等。」
^cb110b3佛說此經已，諸比丘聞佛所說，歡喜奉行。
^n415【四一五】^cb110b5如是我聞：
一時，佛住王舍城迦蘭陀竹園。
時，有眾多比丘集於食堂，作如是說論：
「某甲檀越作麁疎食，我等食已，無味無力，
我等不如捨彼麁食，而行乞食。
所以者何？比丘乞食時得好食，又見好色，
時聞好聲，多人所識，亦得衣被、臥具、醫藥。」
^cb110b10爾時，世尊於禪定中，以天耳聞諸比丘論說之聲，
即詣食堂……如是廣說，乃至「正向涅槃。」
^cb110b13佛說此經已，諸比丘聞佛所說，歡喜奉行。
^n416【四一六】^cb110b15如是我聞：
一時，佛住王舍城迦蘭陀竹園。
^cb110b16爾時，世尊告諸比丘：「汝等持我所說四聖諦不？」
^cb110b17時，有異比丘從座起，正衣服，為佛作禮，
合掌白佛：「唯然，世尊所說四聖諦，我悉受持。」
^cb110b19佛告比丘：「汝云何受持四聖諦？」
^cb110b20比丘白佛言：「世尊說言：『此是苦聖諦，我即受持，
此苦集聖諦、此苦滅聖諦、此苦滅道跡聖諦。』
如是世尊說四聖諦，我即受持。」
^cb110b22佛告比丘：「善哉！善哉！
我說苦聖諦，汝真實受持；我說苦集聖諦、
苦滅聖諦、苦滅道跡聖諦，汝真實受持。」
^cb110b25佛說此經已，諸比丘聞佛所說，歡喜奉行。
^n417【四一七】^cb110b27如是我聞：
一時，佛住王舍城迦蘭陀竹園。
^cb110b28爾時，世尊告諸比丘：「汝等持我所說四聖諦不？」
^cb110b29時，有比丘從座起，整衣服，偏袒右肩，為佛作禮，
合掌白佛：「唯然，世尊所說四聖諦，我悉受持。」
^cb110c2佛告比丘：「汝云何持我所說四聖諦？」
^cb110c3比丘白佛言：「世尊說苦聖諦，我悉受持。
如如、不離如、不異如，真、實、審諦、不顛倒，
是聖所諦，是名苦聖諦。
世尊說苦集聖諦、苦滅聖諦、苦滅道跡聖諦，
如如、不離如、不異如，真、實、審諦、不顛倒，
是聖所諦，是為世尊說四聖諦，我悉受持。」
^cb110c8佛告比丘：「善哉！善哉！
汝真實持我所說四聖諦，如如、不離如、
不異如，真、實、審諦、不顛倒，是名比丘真實持我四聖諦。」
^cb110c11佛說此經已，諸比丘聞佛所說，歡喜奉行。
^n418【四一八】^cb110c13如是我聞：
一時，佛住王舍城迦蘭陀竹園。
^cb110c14爾時，世尊告諸比丘：「汝持我所說四聖諦不？」
^cb110c15時，有異比丘從座起，整衣服，為佛作禮，
合掌白佛言：「唯然，世尊所說四聖諦，我悉持之。
云何四諦？世尊說苦聖諦，我悉持之，苦集聖諦、
苦滅聖諦、苦滅道跡聖諦，我悉持之。」
^cb110c19佛告彼比丘：「善哉！
善哉！如我所說四聖諦，汝悉持之。
諸比丘！若沙門、婆羅門作如是說，如沙門瞿曇所說苦聖諦，
我當捨，更立苦聖諦者，但有言數，問已不知，
增其疑惑，以非其境界故。
苦集聖諦、苦滅聖諦、苦滅道跡聖諦，我今當捨，
更立餘四聖諦者，彼但有言數，問已不知，
增其疑惑，以非其境界故。
是故，比丘！於四聖諦未無間等者，當勤方便，
起增上欲，學無間等。」
^cb110c28佛說此經已，諸比丘聞佛所說，歡喜奉行。
^n419【四一九】^cb111a1如是我聞：
一時，佛住王舍城迦蘭陀竹園。
^cb111a2爾時，世尊告諸比丘：「若比丘於佛有疑者，
則於苦聖諦有疑，苦集聖諦、苦滅聖諦、
苦滅道跡聖諦則有疑惑；若於法、僧有疑者，
則於苦聖諦疑惑，苦集聖諦、苦滅聖諦、
苦滅道跡聖諦疑惑；若於佛不疑惑者，
則於苦聖諦不疑惑，苦集聖諦、苦滅聖諦、
苦滅道跡聖諦不疑惑；若於法、僧不疑惑者，
則於苦聖諦不疑惑，苦集聖諦、苦滅聖諦、苦滅道跡聖諦不疑惑。」
^cb111a10佛說此經已，諸比丘聞佛所說，歡喜奉行。
^n420【四二〇】^cb111a12如是我聞：
一時，佛住王舍城迦蘭陀竹園。
^cb111a13爾時，世尊告諸比丘：「若沙門、婆羅門於苦聖諦有疑者，
則於佛有疑，於法、僧有疑；若苦、集、滅、道疑者，
則於佛有疑，於法、僧有疑。
若於苦聖諦無疑者，則於佛無疑，於法、
僧無疑；於集、滅、道聖諦無疑者、則於佛無疑、
於法、僧無疑。」
^cb111a18佛說此經已，諸比丘聞佛所說，歡喜奉行。
^n421【四二一】^cb111a20如是我聞：
一時，佛住王舍城迦蘭陀竹園。
^cb111a21爾時，世尊告諸比丘：「汝等共行至深嶮巖。」
^cb111a22諸比丘白佛：「唯然，世尊！」
爾時，世尊與諸大眾至深嶮巖，敷座而坐，
周匝觀察深嶮巖已，告諸比丘：「此巖極大深嶮。」
^cb111a24時，有異比丘從座起，整衣服，為佛作禮，
合掌白佛言：「世尊！
此極深嶮，然復有一極深嶮極嶮於此，甚可怖畏者不？」
^cb111a27佛知其意，即告言：「如是，比丘！
此極深嶮，然復有大深嶮嶮於此者，甚可怖畏，
謂諸沙門、婆羅門於苦聖諦不如實知，
苦集聖諦、苦滅聖諦、苦滅道跡聖諦不如實知，
彼於生本諸行樂著，於老、病、死、憂、悲、惱、
苦生本諸行樂著，而作是行；老、病、死、憂、
悲、惱、苦行，轉增長故，墮於生深嶮之處；
墮於老、病、死、憂、悲、惱、苦深嶮之處。
如是，比丘！此則大深嶮嶮於此者。
是故，比丘！於四聖諦未無間等者，當勤方便，
起增上欲，學無間等。」
^cb111b8佛說此經已，諸比丘聞佛所說，歡喜奉行。
^n422【四二二】^cb111b10如是我聞：
一時，佛住王舍城迦蘭陀竹園。
^cb111b11爾時，世尊告諸比丘：「有大熱地獄，若眾生生於彼中，一向與烔然。」
^cb111b12時，有異比丘從座起，整衣服，為佛作禮，
合掌白佛言：「如世尊說，此則大熱。
世尊！唯此大熱，復有大熱過於此者，甚可怖畏，無有過上。」
^cb111b15「如是，比丘！此則大熱，亦更有大熱過於此者，
甚可怖畏，無有過上。
何等為更有大熱，甚可怖畏，過於此者？
謂沙門、婆羅門此苦聖諦不如實知，苦集聖諦、
苦滅聖諦、苦滅道跡聖諦不如實知。
如是乃至生、老、病、死、憂、悲、惱、苦，大熱熾然，
是名比丘大熱燒然，甚可怖畏，無有過者。
是故，比丘！於四聖諦未無間等者，當勤方便，
起增上欲，學無間等。」
^cb111b23佛說此經已，諸比丘聞佛所說，歡喜奉行。
^n423【四二三】^cb111b25如是我聞：
一時，佛住王舍城迦蘭陀竹園。
^cb111b26爾時，世尊告諸比丘：「有大闇地獄，彼諸眾生，
生彼中者，不見自身分。」
^cb111b27時，有異比丘從座起，整衣服，為佛作禮，
合掌白佛言：「世尊！
此則大闇，唯此大闇，復更有餘大闇，甚可怖畏，過於此不？」
^cb111c1佛告比丘：「如是，更有大闇，甚可怖畏，過於此者，
謂沙門、婆羅門於四聖諦不如實知，乃至墮於生、
老、病、死、憂、悲、惱、苦大闇之中。
是故，比丘！於四聖諦未無間等者，當勤方便，
起增上欲，學無間等。」
^cb111c6佛說此經已，諸比丘聞佛所說，歡喜奉行。
^n424【四二四】^cb111c8如是我聞：
一時，佛住王舍城迦蘭陀竹園。
^cb111c9爾時，世尊告諸比丘：「如日遊行，照諸世界，
乃至千日千月，照千世界、千須彌山、千弗婆提、
千閻浮提、千拘耶尼、千欝單越、千四天王、
千三十三天、千炎魔天、千兜率天、千化樂天、
千他化自在天、千梵天，是名小千世界。
此千世界，中間闇冥，日月光照，有大德力，
而彼不見，其有眾生，生彼中者，不見自身分。」
^cb111c16時，有異比丘從座起，整衣服，為佛作禮，
合掌白佛言：「世尊！
如世尊說，是大闇冥，復更有餘大闇冥處過於此耶？」
^cb111c18佛告比丘：「有大闇冥過於此者，謂沙門、
婆羅門於苦聖諦不如實知，乃至墮於生、
老、病、死、憂、悲、惱、苦大闇冥中，是名比丘有大闇冥過於世界中間闇冥。
是故，比丘！於四聖諦未無間等者，當勤方便，
起增上欲，學無間等。」
^cb111c24佛說此經已，時諸比丘聞佛所說，歡喜奉行。
^n425【四二五】^cb111c26如是我聞：
一時，佛住王舍城迦蘭陀竹園。
^cb111c27爾時，世尊告諸比丘：「從小千世界數滿至千，是名中千世界。
於是中千世界，中間闇冥，如前所說，乃至於四聖諦未無間等者，
當勤方便，起增上欲，學無間等。」
^cb112a1佛說此經已，諸比丘聞佛所說，歡喜奉行。
^n426【四二六】^cb112a3如是我聞：
一時，佛住王舍城迦蘭陀竹園。
^cb112a4爾時，世尊告諸比丘：「從中千世界數滿至千，是名三千大千世界。
世界中間闇冥之處，日月遊行，普照世界，
而彼不見，乃至墮於生、老、病、死、憂、悲、惱、苦大闇冥中。
是故，諸比丘！於四聖諦未無間等者，當勤方便，
起增上欲，學無間等。」
^cb112a9佛說此經已，諸比丘聞佛所說，歡喜奉行。
^n427【四二七】^cb112a11如是我聞：
一時，佛住王舍城迦蘭陀竹園。
^cb112a12爾時，世尊告諸比丘：「我今當說四聖諦。
諦聽！諦聽！善思念之。
何等為四？謂苦聖諦、苦集聖諦、苦滅聖諦、
苦滅道跡聖諦，是名四聖諦。」
^cb112a15佛說此經已，諸比丘聞佛所說，歡喜奉行。
^cb112a17如當說，如是有、如是當知，亦如上說。
^n428【四二八】^cb112a18如是我聞：
一時，佛住王舍城迦蘭陀竹園。
^cb112a19爾時，世尊告諸比丘：「當勤禪思，正方便起，內寂其心。
所以者何？比丘禪思，內寂其心成就已，如實顯現。
云何如實顯現？謂此苦聖諦如實顯現，
此苦集聖諦、苦滅聖諦、苦滅道跡聖諦如實顯現。」
^cb112a23佛說此經已，諸比丘聞佛所說，歡喜奉行。
^n429【四二九】^cb112a25如是我聞：
一時，佛住王舍城迦蘭陀竹園。
^cb112a26爾時，世尊告諸比丘：「當修無量三摩提，專心正念。
所以者何？修無量三摩提，專心正念已。
如是如實顯現。云何如實顯現？
謂此苦聖諦如實顯現，苦集聖諦、苦滅聖諦、苦滅道跡聖諦如實顯現。」
^cb112b1佛說此經已，諸比丘聞佛所說，歡喜奉行。
^n430【四三〇】^cb112b3如是我聞：
一時，佛住王舍城迦蘭陀竹園。
^cb112b4爾時，佛告諸比丘：「如人擲杖於虛空中，
尋即還墮，或根著地，或腹著地，或頭著地。
如是，沙門、婆羅門於此苦聖諦不如實知，
苦集聖諦、苦滅聖諦、苦滅道跡聖諦不如實知，
當知是沙門、婆羅門或墮地獄，或墮畜生，或墮餓鬼。
是故，比丘！於四聖諦未無間等者，當勤方便，學無間等。」
^cb112b10佛說此經已，諸比丘聞佛所說，歡喜奉行。
^n431【四三一】^cb112b12如是我聞：
一時，佛住王舍城迦蘭陀竹園。
^cb112b13爾時，世尊告諸比丘：「如人擲杖置虛空中，
其必還墮，或墮淨地，或墮不淨地。
如是，沙門、婆羅門於苦聖諦不如實知，
於苦集聖諦、苦滅聖諦、苦滅道跡聖諦不如實知；
以不如實知故，或生善趣，或生惡趣。
是故，諸比丘！於四聖諦未無間等者，當勤方便，
起增上欲，學無間等。」
^cb112b19佛說此經已，諸比丘聞佛所說，歡喜奉行。
^n432【四三二】^cb112b21如是我聞：
一時，佛住王舍城迦蘭陀竹園。
^cb112b22爾時，佛告諸比丘：「譬如五節相續輪，大力士夫令速旋轉。
如是，沙門、婆羅門於此苦聖諦不如實知，
此苦集聖諦、苦滅聖諦、苦滅道跡聖諦不如實知，
輪迴五趣，而速旋轉，或墮地獄，或墮畜生，
或墮餓鬼，或人、或天，還墮惡道，長夜輪轉。
是故，比丘！於四聖諦未無間等者，當勤方便，
起增上欲，學無間等。」
^cb112b29佛說此經已，諸比丘聞佛所說，歡喜奉行。
^n433【四三三】^cb112c2如是我聞：
一時，佛住王舍城迦蘭陀竹園。
^cb112c3爾時，世尊告諸比丘：「如來、應、等正覺增上說法，
謂四聖諦，開示、施設、建立、分別、散說、顯現、表露。
何等為四？謂苦聖諦、苦集聖諦、苦滅聖諦、苦滅道跡聖諦。
是故，比丘！於四聖諦未無間等者，當勤方便，
起增上欲，學無間等。」
^cb112c8佛說此經已，諸比丘聞佛所說，歡喜奉行。
^n434【四三四】^cb112c10如是我聞：
一時，佛住王舍城迦蘭陀竹園。
^cb112c11爾時，世尊告諸比丘：「何等為黠慧？
為此苦聖諦如實知，此苦集聖諦、苦滅聖諦、
苦滅道跡聖諦如實知、為不知耶？」
^cb112c13諸比丘白佛：「如我解世尊所說，於四聖諦如實知者，此為黠慧。」
^cb112c15佛告比丘：「善哉！善哉！
於苦聖諦、苦集聖諦、苦滅聖諦、苦滅道跡聖諦如實知者，是則黠慧。
是故，諸比丘！於四聖諦未無間等者，當勤方便，
起增上欲，學無間等。」
^cb112c19佛說是經已，諸比丘聞佛所說，歡喜奉行。
^n435【四三五】^cb112c21如是我聞：
一時，佛住舍衛國祇樹給孤獨園。
^cb112c22時，須達長者往詣佛所，稽首佛足，於一面坐。
白佛言：「世尊！此四聖諦為漸次無間等？
為一頓無間等？」
^cb112c24佛告長者：「此四聖諦漸次無間，非頓無間等。」
^cb112c25佛告長者：「若有說言於苦聖諦未無間等，
而於彼苦集聖諦、苦滅聖諦、苦滅道跡聖諦無間等者，此說不應。
所以者何？若於苦聖諦未無間等，而欲於苦集聖諦、
苦滅聖諦、苦滅道跡聖諦無間等者，無有是處。
^cb113a1「猶如有人，兩細樹葉連合為器，盛水持行，無有是處。
如是於苦聖諦未無間等，而欲於苦集聖諦、
苦滅聖諦、苦滅道跡聖諦無間等者，無有是處。
^cb113a5「譬如有人，取蓮華葉連合為器，盛水遊行，斯有是處。
如是，長者！於苦聖諦無間等已，而欲於苦集聖諦、
苦滅聖諦、苦滅道跡聖諦無間等者，斯有是處。
是故，長者！於四聖諦未無間等者，當勤方便，
起增上欲，學無間等。」
^cb113a10佛說此經已，諸比丘聞佛所說，歡喜奉行。
^n436【四三六】^cb113a12如須達長者所問，有異比丘問，亦如是說，
唯譬有差別：「如有四登階道，昇於殿堂，
若有說言不登初階，而登第二、第三、第四階昇堂殿者，無有是處。
所以者何？要由初階，然後次登第二、第三、第四階得昇殿堂。
如是，比丘！於苦聖諦未無間等，而欲於苦集聖諦、
苦滅聖諦、苦滅道跡聖諦無間等者，無有是處。
^cb113a19「譬如，比丘！若有人言：『以四階道昇於殿堂，
要由初階，然後次登第二、第三、第四階得昇殿堂，應作是說。』
所以者何？要由初階，然後次登第二、第三、
第四階昇於殿堂，有是處故。
如是，比丘！若言於苦聖諦無間等已，然後次第於苦集聖諦、
苦滅聖諦、苦滅道跡聖諦無間等者，應作是說。
所以者何？若於苦聖諦無間等已，然後次第於苦集聖諦、
苦滅聖諦、苦滅道跡聖諦無間等者，有是處故。」
^cb113a29佛說此經已，諸比丘聞佛所說，歡喜奉行。
^n437【四三七】^cb113b2如異比丘問，阿難所問，亦如是說，唯譬差別。
^cb113b3佛告阿難：「譬如四隥梯昇於殿堂。
若有說言不由初隥，而登第二、第三、第四隥昇殿堂者，無有是處。
如是，阿難！若於苦聖諦未無間等，而欲苦集聖諦、
苦滅聖諦、苦滅道跡聖諦無間等者，此不應說。
所以者何？若於苦聖諦未無間等，而於苦集聖諦、
苦滅聖諦、苦滅道跡聖諦無間等者，無有是處。
^cb113b10「譬如，阿難！由四隥梯昇於殿堂。
若有人言要由初隥，然後次登第二、第三、
第四隥昇殿堂者，此所應說。
所以者何？要由初隥，然後次登第二、第三、
第四隥昇殿堂者，有是處故。
如是，阿難！於苦聖諦無間等已，然後次第苦集聖諦、
苦滅聖諦、苦滅道跡聖諦無間等者，斯有是處。」
^cb113b17佛說是經已，諸比丘聞佛所說，歡喜奉行。
^n438【四三八】^cb113b19如是我聞：
一時，佛住舍衛國祇樹給孤獨園。
^cb113b20爾時，世尊告諸比丘：「譬如大地草木，悉取為鏘，
貫大海中，一切水虫悉能貫不？」
^cb113b22比丘白佛：「不能。世尊！
所以者何？大海諸虫，種種形類，或於細不可貫，或極大不可貫。」
^cb113b24佛告比丘：「如是，如是。
眾生界無數無量。
是故，比丘！於四聖諦未無間等者，當勤方便，
起增上欲，學無間等。」
^cb113b26佛說是經已，諸比丘聞佛所說，歡喜奉行。
^n439【四三九】^cb113b28如是我聞：
一時，佛住王舍城迦蘭陀竹園。
^cb113b29爾時，世尊手執土石，問諸比丘：「於意云何？
此手中土石為多？
彼大雪山土石為多？」
^cb113c2比丘白佛言：「世尊手中土石甚少少耳，
雪山土石甚多無量，百千巨億，算數譬類不可為比。」
^cb113c4佛告比丘：「其諸眾生於苦聖諦如實知者，
苦集聖諦、苦滅聖諦、苦滅道跡聖諦如實知者，
如我手中所執土石；其諸眾生於苦聖諦不如實知，
於苦集聖諦、苦滅聖諦、苦滅道跡聖諦不如實知者，
如彼雪山土石，其數無量。
是故，比丘！於四聖諦未無間等者，當勤方便，
起增上欲，學無間等。」
^cb113c11佛說是經已，諸比丘聞佛所說，歡喜奉行。
^n440【四四〇】^cb113c13如是我聞：
一時，佛住王舍城迦蘭陀竹園。
^cb113c14爾時，世尊告諸比丘：「譬如湖池，深廣五十由旬，其水盈滿。
若有士夫以髮以毛，或以指端渧彼湖水，乃至再三。
云何？比丘！如彼士夫所渧水多？
湖池水多？」
^cb113c17比丘白佛：「如彼士夫毛髮指端再三渧水，
甚少少耳，彼湖大水，其量無數，乃至算數譬類不可為比。」
^cb113c20佛告比丘：「如大湖水，甚多無量。
如是多聞聖弟子具足見諦，得聖道果，
斷諸苦本，如截多羅樹頭，於未來世成不生法，
餘不盡者，如彼士夫髮毛指端所渧之水。
是故，比丘！於四聖諦未無間等者，當勤方便，
起增上欲，學無間等。」
^cb113c25佛說是經已，諸比丘聞佛所說，歡喜奉行。
^cb113c27如大湖水譬，如是薩羅多吒迦——恒伽、
耶符那、薩羅遊、伊羅跋提、摩醯，及四大海，其譬亦如上說。
^n441【四四一】^cb114a1如是我聞：
一時，佛住舍衛國祇樹給孤獨園。
^cb114a2爾時，世尊手捉團土，大如梨果，告諸比丘：「云何？
比丘！我手中此團土為多？
大雪山中土石為多？」
^cb114a4諸比丘白佛言：「世尊手中團土少少耳，
彼雪山王，其土石甚多，百千億那由他，乃至算數譬類不得為比。」
^cb114a6佛告諸比丘：「如我所捉團土。
如是，眾生於苦聖諦如實知，於苦集聖諦、
苦滅聖諦、苦滅道跡聖諦如實知者，亦復如是。
如大雪山王土石者。
如是，眾生於苦聖諦不如實知，於苦集聖諦、
苦滅聖諦、苦滅道跡聖諦不如實知者，亦復如是。
是故，比丘！於四聖諦未無間等者，當勤方便，
起增上欲，學無間等。」
^cb114a14佛說是經已，諸比丘聞佛所說，歡喜奉行。
^cb114a16如雪山王，如是尼民陀羅山、毘那多迦山、
馬耳山、善見山、佉提羅迦山、伊沙陀羅山、
由揵陀羅山、須彌山王，及大地土石，亦復如是。
^cb114a19如梨果，如是阿摩勒迦果、跋陀羅果、迦羅迦果、
豆果，乃至蒜子譬，亦復如是。
^n442【四四二】^cb114a21如是我聞：
一時，佛住舍衛國祇樹給孤獨園。
^cb114a22爾時，世尊以爪甲擎土已，告諸比丘：「於意云何？
我爪甲上土為多？
此大地土多？」
^cb114a24諸比丘白佛言：「世尊甲上土甚少少耳，
此大地土甚多無量，乃至算數譬類不可為比。」
^cb114a26佛告比丘：「如甲上土者，若諸眾生，形可見者，亦復如是。
其形微細，不可見者，如大地土。
是故，比丘！於四聖諦未無間等者，當勤方便，學無間等。」
^cb114a29佛說是經已，諸比丘聞佛所說，歡喜奉行。
^cb114b2如陸地，如是水性亦爾。
^cb114b3如甲上土，如是眾生、人道者，亦復如是。
^cb114b4如大地土，如是非人亦爾。
^cb114b5如甲上土，如是生中國者亦爾。
^cb114b6如大地土，如是生邊地者亦爾。
^cb114b7如甲上土，如是成就聖慧眼者，亦復如是。
^cb114b8如大地土，如是不成就聖慧眼者亦爾。
^cb114b9如甲上土，如是眾生知此法、律者，亦復如是。
^cb114b10如大地土，如是眾生不知法、律者亦爾。
如知，如是等知、普知，正想、正覺、正解、法無間等亦如是。
^cb114b13如甲上土，如是眾生知有父母亦爾。
^cb114b14如大地土，如是眾生不知有父母亦爾。
^cb114b15如甲上土，如是知有沙門、婆羅門家之尊長，
作所應作作福，此世他世畏罪行施，受齋持戒亦爾。
^cb114b18如大地土，不知有沙門、婆羅門家之尊長，
作所應作作福，此世他世畏罪行施，受齋持戒，亦如是說。
^cb114b21如甲上土，如是眾生不殺、不盜、不邪婬、
不妄語、不兩舌、不惡口、不綺語亦爾。
^cb114b23如大地土，如是眾生不持諸戒者亦爾。
如是離貪、恚、邪見，及不離貪、恚、邪見，亦如是說。
^cb114b26如甲上土，如是不殺、不盜、不邪婬、不妄語、不飲酒。
^cb114b27如大地土，如是不持五戒者亦爾。
^cb114b28如甲上土，如是眾生持八戒者亦如是。
^cb114b29如大地土，如是眾生不持八戒者亦爾。
^cb114c1如甲上土，如是眾生持十善者亦如是。
^cb114c2如大地土，如是眾生不持十善者亦如是。
^cb114c4如甲上土，如是眾生從地獄命終生人中者亦如是。
^cb114c6如大地土，如是眾生從地獄命終還生地獄者亦如是。
如地獄，如是畜生、餓鬼亦爾。
^cb114c8如甲上土，如是眾生從地獄命終生天上者亦如是。
^cb114c10如大地土，如是眾生從地獄命終還生地獄者亦如是。
如地獄，如是畜生、餓鬼亦爾。
^cb114c12如甲上土，如是眾生人道中沒還生人道中者亦如是。
^cb114c14如大地土，其諸眾生從人道中沒生地獄中者亦如是。
如地獄，如是畜生、餓鬼亦爾。
^cb114c16如甲上土，其諸眾生從天命終還生天上者亦如是。
^cb114c18如大地土，其諸眾生天上沒生地獄中者亦如是。
如地獄，畜生、餓鬼亦如是。
^n443【四四三】^cb114c20如是我聞：
一時，佛住舍衛國祇樹給孤獨園。
^cb114c21爾時，世尊告諸比丘：「我本未聞法時，得正思惟此苦聖諦，
正見已生；此苦集聖諦、此苦滅聖諦、苦滅道跡聖諦，正見已生。」
^cb114c23佛說此經已，諸比丘聞佛所說，歡喜奉行。
^cb114c25如已生，如是今生、當生。
^cb114c26如生，如是起、習、近修、多修、觸、作證亦如是。
^ck9【界相應444】^n444【四四四】^cb114c27如是我聞：
一時，佛住舍衛國祇樹給孤獨園。
^cb114c28爾時，世尊告諸比丘：「譬如眼藥丸，深廣一由旬，
若有士夫取此藥丸，界界安置，能速令盡，
於彼界界，不得其邊。
當知諸界，其數無量。
是故，比丘！當善界學，善種種界，當如是學。」
^cb115a3佛說此經已，諸比丘聞佛所說，歡喜奉行。
^n445【四四五】^cb115a5如是我聞：
一時，佛住舍衛國祇樹給孤獨園。
^cb115a6爾時，世尊告諸比丘：「眾生常與界俱，與界和合。
云何眾生常與界俱？
謂眾生行不善心時與不善界俱？
善心時與善界俱，勝心時與勝界俱，鄙心時與鄙界俱。
是故，諸比丘！當作是學，善種種界。」
^cb115a10佛說是經已，諸比丘聞佛所說，歡喜奉行。
^n446【四四六】^cb115a12如是我聞：
一時，佛住舍衛國祇樹給孤獨園。
^cb115a13爾時，世尊告諸比丘……廣說如上。
差別者，即說偈言：
^gatha「常會故常生，相離生則斷，
^gatha如人執小木，而入於巨海，
^gatha人木則俱沒，懈怠俱亦然。
^gatha當離於懈怠，卑劣之精進，
^gatha賢聖不懈怠，安住於遠離。
^gatha慇懃精進禪，超度生死流，
^gatha膠漆得其素，火得風熾然。
^gatha珂乳則同色，眾生與界俱，
^gatha相似共和合，增長亦復然。」
^n447【四四七】^cb115a24如是我聞：
一時，佛住王舍城迦蘭陀竹園。
^cb115a25爾時，世尊告諸比丘：「眾生常與界俱，與界和合。
云何與界俱？謂眾生不善心時與不善界俱，
善心時與善界俱，鄙心時與鄙界俱，勝心時與勝界俱。
^cb115a28「時，尊者憍陳如與眾多比丘於近處經行，
一切皆是上座多聞大德，出家已久，具修梵行。
^cb115b1「復有尊者大迦葉與眾多比丘於近處經行，
一切皆是少欲知足，頭陀苦行，不畜遺餘。
^cb115b3「尊者舍利弗與眾多比丘於近處經行，一切皆是大智辯才。
^cb115b5「時，尊者大目揵連與眾多比丘於近處經行，一切皆是神通大力。
^cb115b6「時，阿那律陀與眾多比丘於近處經行，一切皆是天眼明徹。
^cb115b8「時，尊者二十億耳與眾多比丘於近處經行，
一切皆是勇猛精進，專勤修行者。
^cb115b10「時，尊者陀驃與眾多比丘於近處經行，一切皆是能為大眾修供具者。
^cb115b11「時，尊者優波離與眾多比丘於近處經行，一切皆是通達律行。
^cb115b13「時，尊者富樓那與眾多比丘於近處經行，皆是辯才善說法者。
^cb115b14「時，尊者迦旃延與眾多比丘於近處經行，
一切皆能分別諸經，善說法相。
時，尊者阿難與眾多比丘於近處經行，一切皆是多聞總持。
^cb115b17「時，尊者羅睺羅與眾多比丘於近處經行，一切皆是善持律行。
^cb115b19「時，提婆達多與眾多比丘於近處經行，
一切皆是習眾惡行，是名比丘常與界俱，
與界和合，是故，諸比丘！
當善分別種種諸界。」
^cb115b22佛說是經時。諸比丘聞佛所說，歡喜奉行。
^n448【四四八】^cb115b24如是我聞：
一時，佛住王舍城迦蘭陀竹園……如上廣說已，
即說偈言：
^gatha「常會故常生，相離生則斷，
^gatha如人執小木，而入於巨海，
^gatha人木則俱沒，懈怠俱亦然。
^gatha當離於懈怠，卑劣之精進，
^gatha賢聖不懈怠，安住於遠離。
^gatha慇懃精進禪，超度生死流，
^gatha膠漆得其素，火得風熾然。
^gatha珂乳則同色，眾生與界俱，
^gatha相似共和合，增長亦復然。」
^n449【四四九】^cb115c6如是我聞：
一時，佛住舍衛國祇樹給孤獨園。
^cb115c7爾時，世尊告諸比丘：「眾生常與界俱，與界和合……」
如是廣說，乃至「勝心生時與勝界俱，鄙心生時與鄙界俱，
殺生時與殺界俱，盜婬、妄語、飲酒心時，
與，飲酒界俱；不殺生時與不殺界俱，不盜、
不婬、不妄語、不飲酒，與，不飲酒界俱。
是故，諸比丘！當善分別種種界。」
^cb115c13佛說是經已，諸比丘聞佛所說，歡喜奉行。
^n450【四五〇】^cb115c15如是我聞：
一時，佛住舍衛國祇樹給孤獨園。
^cb115c16爾時，世尊告諸比丘：「眾生常與界俱，與界和合。
不信時與不信界俱，犯戒時與犯戒界俱，
無慚無愧時與無慚無愧界俱；信心時與信界俱，
持戒時與持戒界俱，慚愧心時與慚愧界俱。
是故，諸比丘！當善分別種種諸界。」
^cb115c21佛說是經已，諸比丘聞佛所說，歡喜奉行。
^cb115c23如信、不信。如是精進、不精進，失念、不失念，
正受、不正受，多聞、少聞，慳者、施者，惡慧、
善慧，難養、易養，難滿、易滿，多欲、少欲，知足、
不知足，攝受、不攝受界俱，如上經。
如是廣說。
^n451【四五一】^cb115c27如是我聞：
一時，佛住舍衛國祇樹給孤獨園。
^cb115c28爾時，世尊告諸比丘：「我今當說種種諸界。
諦聽，善思，當為汝說。
云何為種種界？謂眼界、色界、眼識界，耳界、
聲界、耳識界，鼻界、香界、鼻識界，舌界、味界、
舌識界，身界、觸界、身識界，意界、法界、意識界，是名種種界。」
^cb116a3佛說是經已，諸比丘聞佛所說，歡喜奉行。
^n452【四五二】^cb116a5如是我聞：
一時，佛住舍衛國祇樹給孤獨園。
^cb116a6爾時，世尊告諸比丘：「緣種種界生種種觸，
緣種種觸生種種受，緣種種受生種種愛。
云何種種界？謂十八界，眼界、色界、眼識界，
乃至意界、法界、意識界，是名種種界。
^cb116a9「云何緣種種界生種種觸，乃至云何緣種種受生種種愛？
謂緣眼界生眼觸，緣眼觸生眼觸生受，緣眼觸生受生眼觸生愛。
耳、鼻、舌、身、意界緣生意觸，緣意觸生意觸生受，緣意觸生受生意觸生愛。
^cb116a14「諸比丘！非緣種種愛生種種受，非緣種種受生種種觸，
非緣種種觸生種種界，要緣種種界生種種觸，
緣種種觸生種種受，緣種種受生種種愛，
是名比丘緣種種界生種種觸，緣種種觸生種種受，緣種種受生種種愛。」
^cb116a20佛說此經已，諸比丘聞佛所說，歡喜奉行。
^n453【四五三】^cb116a22如是我聞：
一時，佛住舍衛國祇樹給孤獨園。
^cb116a23爾時，世尊告諸比丘：「緣種種界生種種觸，
緣種種觸生種種受，緣種種受生種種愛。
云何種種界？謂十八界，眼界、色界、眼識界，
乃至意界、法界、意識界，是名種種界。
^cb116a26「云何緣種種界生種種觸？
緣種種觸生種種受？
緣種種受生種種愛？
謂緣眼界生眼觸，非緣眼觸生眼界，但緣眼界生眼觸；
緣眼觸生眼受，非緣眼受生眼觸，但緣眼觸生眼受；
緣眼受生眼愛，非緣眼愛生眼受，但緣眼受生眼愛。
如是耳、鼻、舌、身、意界緣生意觸，非緣意觸生意界，
但緣意界生意觸；緣意觸生意受，非緣意受生意觸，
但緣意觸生意受；緣意受生意愛，非緣意愛生意受，但緣意受生意愛。
^cb116b7「是故，比丘！非緣種種愛生種種受，非緣種種受生種種觸，
非緣種種觸生種種界；但緣種種界生種種觸，
緣種種觸生種種受，緣種種受生種種愛，是名比丘當善分別種種界。」
^cb116b12佛說是經已，諸比丘聞佛所說，歡喜奉行。
^n454【四五四】^cb116b14如是我聞：
一時，佛住舍衛國祇樹給孤獨園。
^cb116b15爾時，世尊告諸比丘：「緣種種界生種種觸，
緣種種觸生種種受，緣種種受生種種想，
緣種種想生種種欲，緣種種欲生種種覺，
緣種種覺生種種熱，緣種種熱生種種求。
^cb116b19「云何種種界？謂十八界，眼界，乃至法界。
^cb116b20「云何緣種種界生種種觸？
乃至緣種種熱生種種求？
謂緣眼界生眼觸，緣眼觸生眼受，緣眼受生眼想，
緣眼想生眼欲，緣眼欲生眼覺，緣眼覺生眼熱，緣眼熱生眼求。
如是耳、鼻、舌、身、意界緣生意觸，緣意觸生意受，
緣意受生意想，緣意想生意覺，緣意覺生意熱，
緣意熱生意求，是名比丘緣種種界故生種種觸，乃至緣種種熱生種種求。
^cb116b28「比丘！非緣種種求生種種熱，非緣種種熱生種種覺，
非緣種種覺生種種想，非緣種種想生種種受，
非緣種種受生種種觸，非緣種種觸生種種界，
但緣種種界生種種觸，乃至緣種種熱生種種求。」
^cb116c4佛說是經已，諸比丘聞佛所說，歡喜奉行。
雜阿含經卷第十六

^pb1^folio#agms17雜阿含經卷第十七
^au〔宋天竺三藏求那跋陀羅譯〕
雜因誦第三品之五
^n456【四五六】^cb116c12如是我聞：
一時，佛住舍衛國祇樹給孤獨園。
^cb116c13爾時，世尊告諸比丘：「有光界、淨界、無量空入處界、
無量識入處界、無所有入處界、非想非非想入處界，有滅界。」
^cb116c15時，有異比丘從座起，整衣服，稽首禮足，
合掌白佛言：「世尊！
彼光界、淨界、無量空入處界、無量識入處界、
無所有入處界、非想非非想入處界、滅界。
如此諸界，何因緣可知？」
^cb116c19佛告比丘：「彼光界者，緣闇故可知，淨界緣不淨故可知，
無量空入處界者，緣色故可知，無量識入處界者，
緣內故可知，無所有入處界者，緣所有可知，
非想非非想入處界者，緣有第一故可知，
滅界者，緣有身可知。」
^cb116c24諸比丘白佛言：「世尊！
彼光界，乃至滅界，以何正受而得？」
^cb116c26佛告比丘：「彼光界、淨界、無量空入處界、
無量識入處界、無所有入處界，此諸界於自行正受而得，
非想非非想入處界，於第一有正受而得，
滅界者，於有身滅正受而得。」
^cb117a1佛說此經已，諸比丘聞佛所說，歡喜奉行。
^n457【四五七】^cb117a3如是我聞：
一時，佛住舍衛國東園鹿子母講堂。
^cb117a4爾時，世尊晡時從禪覺，於講堂陰中敷座，
於大眾前坐，說優檀那句，告諸比丘：「緣界故生說，
非不界，緣界故生見，非不界，緣界故生想，非不界。
緣下界，我說生下說、下見、下想、下思、下欲、
下願、下士夫、下所作、下施設、下建立、下部分、
下顯示、下受生。如是中。
如是勝界，緣勝界，我說彼生勝說、勝見、
勝想、勝思、勝願、勝士夫、勝所作、勝施設、
勝建立、勝部分、勝顯示、勝受生勝。」
^cb117a12時，有婆迦利比丘在佛後執扇扇佛，白佛言：「世尊！
若於三藐三佛陀起非三藐三佛陀見，彼見亦緣界而生耶？」
^cb117a15佛告比丘：「於三藐三佛陀起非三藐三佛陀見，
亦緣界而生，非不界。
所以者何？凡夫界者，是無明界，如我先說，
緣下界生下說、下見，乃至下受生，中勝界生勝說、
勝見，乃至勝受生。」
^cb117a19佛說此經已，諸比丘聞佛所說，歡喜奉行。
^n458【四五八】^cb117a21如是我聞：
一時，佛住舍衛國祇樹給孤獨園。
^cb117a22爾時，世尊告諸比丘：「有因生欲想，非無因，
有因生恚想、害想，非無因。
^cb117a23「云何因生欲想？謂緣欲界也。
緣欲界故，生欲想、欲欲、欲覺、欲熱、欲求。
愚癡凡夫起欲求已，此眾生起三處邪，
謂身、口、心。如是邪因緣故，現法苦住，有苦、
有礙、有惱、有熱，身壞命終，生惡趣中，是名因緣生欲想。
^cb117a28「云何因緣生恚想、害想？
謂害界也。緣害界，生害想、害欲、害覺、害熱、
害求，愚癡凡夫起害求已，此眾生起三處邪，
謂身、口、心。起三處邪因緣已，現法苦住，
有苦、有礙、有惱、有熱，身壞命終，生惡趣中，是名因緣生害想。
^cb117b4「諸比丘！若諸沙門、婆羅門如是安於生，
生危嶮想，不求捨離，不覺、不吐，彼則現法苦住，
有苦、有礙、有惱、有熱，身壞命終，生惡趣中。
譬如城邑聚落不遠有曠野，大火卒起，
彼無有力能滅火者，當知彼諸野中眾生悉被火害。
如是諸沙門、婆羅門安於生，生危嶮想，
身壞命終，生惡趣中。
^cb117b11「諸比丘！有因生出要想，非無因。
云何有因生出要想？
謂出要界，緣出要界，生出要想、出要欲、
出要覺、出要熱、出要求，謂彼慧者出要求時，
眾生三處生正，謂身、口、心，彼如是生正因緣已，
現法樂住，不苦、不礙、不惱、不熱，身壞命終，
生善趣中，是名因緣生出要想。
^cb117b17「云何因緣生不恚、不害想？
謂不害界也，不害界因緣生不害想、不害欲、
不害覺、不害熱、不害求，彼慧者不害求時，
眾生三處正，謂身、口、心。
彼正因緣生已，現法樂住，不苦、不礙、不惱、
不熱，身壞命終，生善趣中，是名因緣生不害想。
^cb117b22「若諸沙門、婆羅門安於生，生不害想，不捨離、
不覺、不吐，現法樂住，不苦、不礙、不惱、不熱，
身壞命終，生善趣中。
譬如城邑聚落邊有曠野，大火卒起，有人堪能手足滅火，
當知彼諸眾生依草木者，悉不被害。
如是諸沙門、婆羅門安於生，生正想，不捨、
不覺、不吐，現法樂住，不苦、不礙、不惱、不熱，
身壞命終，生善趣中。」
^cb117b29佛說此經已，諸比丘聞佛所說，歡喜奉行。
^n459【四五九】^cb117c2如是我聞：
一時，佛住舍衛國祇樹給孤獨園。
^cb117c3時，有婆羅門來詣佛所，與世尊面相慰勞已，
於一面住，白佛言：「眾生非自作、非他作？」
^cb117c5佛告婆羅門：「如是論者，我不與相見，汝今自來，
而言我非自作、非他作？」
^cb117c6婆羅門言：「云何？瞿曇！
眾生為自作、為他作耶？」
^cb117c8佛告婆羅門：「我今問汝，隨意答我。
婆羅門！於意云何？
有眾生方便界，令諸眾生知作方便耶？」
^cb117c10婆羅門言：「瞿曇！有眾生方便界，令諸眾生知作方便也。」
^cb117c11佛告婆羅門：「若有方便界，令諸眾生知有方便者，
是則眾生自作、是則他作。
婆羅門！於意云何？
有眾生安住界、堅固界、出界、造作界，令彼眾生知有造作耶？」
^cb117c15婆羅門白佛：「有眾生安住界、堅固界、出界、
造作界，令諸眾生知有造作。」
^cb117c17佛告婆羅門：「若彼安住界、堅固界、出界、
造作界，令諸眾生知有造作者，是則眾生自作、是則他作。」
^cb117c19婆羅門白佛：「有眾生自作、有他作，瞿曇！
世間多事，今當請辭。」
^cb117c20佛告婆羅門：「世間多事，宜知是時。」
^cb117c21時，彼婆羅門聞佛所說，歡喜隨喜，從座起去。
^n460【四六〇】^cb117c23如是我聞：
一時，佛住拘睒彌國瞿師羅園。
^cb117c24爾時，瞿師羅長者詣尊者阿難所，禮尊者阿難足，
退坐一面，白尊者阿難：「所說種種界。
云何為種種界？」
^cb117c26尊者阿難告瞿師羅長者：「眼界異、色界異喜處，
二因緣生識，三事和合生觸，又喜觸因緣生樂受。
如是耳、鼻、舌、身、意、法，亦如是說。
復次，長者！有異眼界、異色界憂處，二因緣生識，
三事和合生苦觸，彼苦觸因緣生苦受。
如是耳、鼻、舌、身、意、法，亦如是說。
^cb118a3「復次，長者！異眼界、異色界捨處，二因緣生識，
三事和合生不苦不樂觸，不苦不樂觸因緣生不苦不樂受。
如是耳、鼻、舌、身、意、法，亦如是說。」
^cb118a6爾時，瞿師羅長者聞尊者阿難所說，歡喜隨喜，禮足而去。
^n461【四六一】^cb118a8如是我聞：
一時，佛住拘睒彌國瞿師羅園。
^cb118a9爾時，瞿師羅長者詣尊者阿難所，稽首禮足，於一面坐。
白尊者阿難：「所說種種界。
云何為種種界？」
^cb118a11尊者阿難告瞿師羅長者：「有三界。
云何三？謂欲界、色界、無色界。」
^cb118a12爾時，尊者阿難即說偈言：
^gatha「曉了於欲界，色界亦復然，
^gatha捨一切有餘，得無餘寂滅。
^gatha於身和合界，永盡無餘證，
^gatha三耶三佛說，無憂離垢句。」
^cb118a18尊者阿難說是經已，瞿師羅長者歡喜隨喜，作禮而去。
^n462【四六二】^cb118a20如是我聞：
一時，佛住拘睒彌國瞿師羅園。
^cb118a21爾時，瞿師羅長者詣尊者阿難所，稽首禮足，
退坐一面，白尊者阿難：「所說種種界。
云何名為種種界？」
^cb118a23尊者阿難告瞿師羅長者：「有三界，色界、
無色界、滅界，是名三界。」
即說偈言：
^gatha「若色界眾生，及住無色界，
^gatha不識滅界者，還復受諸有。
^gatha若斷於色界，不住無色界，
^gatha滅界心解脫，永離於生死。」
^cb118a30尊者阿難說是經已，瞿師羅長者歡喜隨喜，作禮而去。
^n463【四六三】^cb118b2如是我聞：
一時，佛住拘睒彌國瞿師羅園。
^cb118b3爾時，瞿師羅長者詣尊者阿難所，稽首禮足，
退坐一面，白尊者阿難：「所說種種界。
云何為種種界？」
^cb118b5尊者阿難答瞿師羅長者：「謂三種出界。
云何三？謂從欲界出至色界，色界出至無色界、
一切諸行一切思想滅界，是名三出界。」
即說偈言：
^gatha「知從欲界出，超踰於色界，
^gatha一切行寂滅，勤修正方便。
^gatha斷除一切愛，一切行滅盡，
^gatha知一切有餘，不復轉還有。」
^cb118b13尊者阿難說是經已，瞿師羅長者歡喜隨喜，作禮而去。
^n464【四六四】^cb118b15如是我聞：
一時，佛住拘睒彌國瞿師羅園。
^cb118b16爾時，尊者阿難往詣上座上座名者所，
詣已，恭敬問訊，問訊已，退坐一面，問上座上座名者言：
「若比丘於空處、樹下、閑房思惟，當以何法專精思惟？」
^cb118b19上座答言：「尊者阿難！
於空處、樹下、閑房思惟者，當以二法專精思惟，
所謂止、觀。」
^cb118b21尊者阿難復問上座：「修習於止，多修習已，
當何所成，修習於觀，多修習已，當何所成？」
^cb118b23上座答言：「尊者阿難！
修習於止，終成於觀，修習觀已，亦成於止。
謂聖弟子止、觀俱修，得諸解脫界。」
^cb118b25阿難復問上座：「云何諸解脫界？」
^cb118b26上座答言：「尊者阿難！
若斷界、無欲界、滅界，是名諸解脫界。」
^cb118b27尊者阿難復問上座：「云何斷界？
乃至滅界？」
^cb118b28上座答言：「尊者阿難！
斷一切行，是名斷界；斷除愛欲，是無欲界，
一切行滅，是名滅界。」
^cb118c1時，尊者阿難聞上座所說，歡喜隨喜，往詣五百比丘所，
恭敬問訊，退坐一面，白五百比丘言：「若比丘於空處、
樹下、閑房思惟時，當以何法專精思惟？」
^cb118c5時，五百比丘答尊者阿難：「當以二法專精思惟，
乃至滅界，如上座所說。」
^cb118c7時，尊者阿難聞五百比丘所說，歡喜隨喜，
往詣佛所，稽首佛足，退坐一面，白佛言：「世尊！
若比丘空處、樹下、閑房思惟，當以何法專精思惟？」
^cb118c10佛告阿難：「若比丘空處、樹下、閑房思惟，
當以二法專精思惟，乃至滅界，如五百比丘所說。」
^cb118c12時，尊者阿難白佛言：「奇哉！
世尊！大師及諸弟子皆悉同法、同句、同義、
同味，我今詣上座名上座者，問如此義，
亦以此義、此句、此味答我，如今世尊所說，
我復詣五百比丘所，亦以此義、此句、此味而問，
彼五百比丘亦以此義、此句、此味答，如今世尊所說。
是故當知，師及弟子一切同法、同義、同句、同味。」
^cb118c19佛告阿難：「汝知彼上座為何如比丘？」
^cb118c20阿難白佛：「不知。世尊！」
佛告阿難：「上座者是阿羅漢，諸漏已盡，
已捨重擔，正智心善解脫，彼五百比丘亦皆如是。」
^cb118c22佛說此經已，尊者阿難聞佛所說，歡喜奉行。
^n465【四六五】^cb118c24如是我聞：
一時，佛住王舍城迦蘭陀竹園。
^cb118c25爾時，尊者羅睺羅詣世尊所，稽首禮足，
退坐一面，白佛言：「世尊！
云何知、云何見我此識身及外境界一切相，
得無有我、我所見、我慢繫著使？」
^cb118c28佛告羅睺羅：「諦聽，善思，當為汝說。
羅睺羅！若比丘於所有地界，若過去、若未來、
若現在，若內、若外，若麁、若細，若好、若醜，
若遠、若近，彼一切非我、不異我、不相在如實知，
水界、火界、風界、空界、識界亦復如是。
^cb119a4「羅睺羅！比丘如是知、如是見，於我此識身及外境界一切相，
無有我、我所見、我慢繫著使。
羅睺羅！若比丘於此識身及外境界一切相，
無有我、我所見、我慢繫著使，是名斷愛縛諸結、
斷諸愛，正慢無間等，究竟苦邊。」
^cb119a9佛說此經已，尊者羅睺羅聞佛所說，歡喜奉行。
^ck10【受相應466】^n466【四六六】^cb119a11如是我聞：
一時，佛住王舍城迦蘭陀竹園。
^cb119a12爾時，尊者羅睺羅往詣佛所，稽首禮足，
退坐一面，白佛言：「世尊！
云何知、云何見我此識身及外境界一切相，
得無有我、我所見、我慢繫著使？」
^cb119a15佛告羅睺羅：「有三受——苦受、樂受、不苦不樂受。
此三受何因、何集、何生、何轉？
謂此三受，觸因、觸集、觸生、觸轉；彼彼觸因、
彼彼受生，若彼彼觸滅，彼彼受亦滅、止、
清涼、沒。如是知、如是見我此識及外境界一切相，
得無有我、我所見、我慢繫著使。」
^cb119a20佛說此經已，尊者羅睺羅聞佛所說，歡喜奉行。
^n467【四六七】^cb119a22如是我聞：
一時，佛住王舍城迦蘭陀竹園。
^cb119a23爾時，尊者羅睺羅往詣佛所，稽首禮足，
退住一面，白佛言：「世尊！
云何知、云何見我此識身及外境界一切相，
得無有我、我所見、我慢繫著使？」
^cb119a26佛告羅睺羅：「有三受，苦受、樂受、不苦不樂受。
觀於樂受而作苦想，觀於苦受作劍刺想，觀不苦不樂受作無常想。
若彼比丘觀於樂受而作苦想，觀於苦受作劍刺想，
觀不苦不樂受作無常、滅想者，是名正見。」
^cb119b2爾時，世尊即說偈言：
^gatha「觀樂作苦想，苦受同劍刺，
^gatha於不苦不樂，修無常滅想，
^gatha是則為比丘。　正見成就者，
^gatha寂滅安樂道，住於最後邊，
^gatha永離諸煩惱，摧伏眾魔軍。」
^cb119b9佛說此經已，尊者羅睺羅聞佛所說，歡喜奉行。
^n468【四六八】^cb119b11如是我聞：
一時，佛住王舍城迦蘭陀竹園。
^cb119b12爾時，尊者羅睺羅往詣佛所，稽首佛足，
退坐一面，白佛言：「世尊！
云何知、云何見我此識身及外境界一切相，
得無有我、我所見、我慢繫著使？」
^cb119b15佛告羅睺羅：「有三受——苦受、樂受、不苦不樂受。
觀於樂受，為斷樂受貪使故，於我所修梵行；
斷苦受瞋恚使故，於我所修梵行；斷不苦不樂受癡使故，於我所修梵行。
^cb119b19「羅睺羅！若比丘樂受貪使已斷、已知，苦受恚使已斷、
已知，不苦不樂受癡使已斷、已知者，是名比丘斷除愛欲縛、
去諸結，慢無間等，究竟苦邊。」
^cb119b22爾時，世尊即說偈言：
^gatha「樂受所受時，則不知樂受，
^gatha貪使之所使，不見出要道。
^gatha苦受所受時，則不知苦受，
^gatha瞋恚使所使，不見出要道。
^gatha不苦不樂受，正覺之所說，
^gatha不善觀察者，終不度彼岸。
^gatha比丘勤精進，正知不動轉，
^gatha如此一切受，慧者能覺知。
^gatha覺知諸受者，現法盡諸漏，
^gatha明智者命終，不墮於眾數。
^gatha眾數既已斷，永處般涅槃。」
^cb119c5佛說此經已，尊者羅睺羅聞佛所說，歡喜奉行。
^n469【四六九】^cb119c7如是我聞：
一時，佛住王舍城迦蘭陀竹園。
^cb119c8爾時，世尊告諸比丘：「大海深嶮者，此世間愚夫所說深嶮，
非賢聖法、律所說深嶮。
世間所說者，是大水積聚數耳，若從身生諸受，
眾苦逼迫，或惱、或死，是名大海極深嶮處。
愚癡無聞凡夫於此身生諸受，苦痛逼迫，
或惱、或死，憂悲稱怨，啼哭號呼，心亂發狂，
長淪沒溺，無止息處。
多聞聖弟子於身生諸受，苦痛逼迫，或惱、
或死，不生憂悲、啼哭號呼、心生狂亂，不淪生死，得止息處。」
^cb119c17爾時，世尊即說偈言：
^gatha「身生諸苦受，逼迫乃至死，
^gatha憂悲不息忍，號呼發狂亂，
^gatha心自生障礙，招集眾苦增，
^gatha永淪生死海，莫知休息處。
^gatha能捨身諸受，身所生苦惱，
^gatha切迫乃至死，不起憂悲想。
^gatha不啼哭號呼，能自忍眾苦，
^gatha心不生障礙，招集眾苦增。
^gatha不淪沒生死，永得安隱處。」
^cb119c27佛說此經已，諸比丘聞佛所說，歡喜奉行。
^n470【四七〇】^cb119c28如是我聞：
一時，佛住王舍城迦蘭陀竹園。
^cb119c29爾時，世尊告諸比丘：「愚癡無聞凡夫生苦樂受、
不苦不樂受，多聞聖弟子亦生苦樂受、不苦不樂受。
諸比丘！凡夫、聖人有何差別？」
^cb120a3諸比丘白佛：「世尊是法根、法眼、法依。
善哉！世尊！唯願廣說，諸比丘聞已，當受奉行。」
^cb120a5佛告諸比丘：「愚癡無聞凡夫身觸生諸受，
苦痛逼迫，乃至奪命，憂愁啼哭，稱怨號呼。」
^cb120a8佛告諸比丘：「諦聽，善思，當為汝說。
諸比丘！愚癡無聞凡夫身觸生諸受，增諸苦痛，
乃至奪命，愁憂稱怨，啼哭號呼，心生狂亂，
當於爾時，增長二受，若身受、若心受。
^cb120a12「譬如士夫身被雙毒箭，極生苦痛，愚癡無聞凡夫亦復如是。
增長二受，身受、心受，極生苦痛。
所以者何？以彼愚癡無聞凡夫不了知故，
於諸五欲生樂受觸，受五欲樂，受五欲樂故，
為貪使所使；苦受觸故，則生瞋恚，生瞋恚故，為恚使所使。
於此二受，若集、若滅、若味、若患、若離不如實知；
不如實知故，生不苦不樂受，為癡使所使。
為樂受所繫終不離，苦受所繫終不離，不苦不樂受所繫終不離。
云何繫？謂為貪、恚、癡所繫，為生、老、病、死、
憂、悲、惱、苦所繫。
^cb120a22「多聞聖弟子身觸生苦受，大苦逼迫，乃至奪命，
不起憂悲稱怨、啼哭號呼、心亂發狂，當於爾時，
唯生一受，所謂身受，不生心受。
^cb120a25「譬如士夫被一毒箭，不被第二毒箭，當於爾時，
唯生一受，所謂身受，不生心受。
為樂受觸，不染欲樂，不染欲樂故，於彼樂受，貪使不使。
於苦觸受不生瞋恚，不生瞋恚故，恚使不使。
於彼二使，集、滅、味、患、離如實知，如實知故，
不苦不樂受癡使不使，於彼樂受解脫不繫，
苦受、不苦不樂受解脫不繫。
於何不繫？謂貪、恚、癡不繫，生、老、病、死、憂、
悲、惱、苦不繫。」
^cb120b5爾時，世尊即說偈言：
^gatha「多聞於苦樂，非不受覺知，
^gatha彼於凡夫人，其實大有聞。
^gatha樂受不放逸，苦觸不增憂，
^gatha苦樂二俱捨，不順亦不違。
^gatha比丘勤方便，正智不傾動，
^gatha於此一切受，黠慧能了知。
^gatha了知諸受故，現法盡諸漏，
^gatha身死不墮數，永處般涅槃。」
^cb120b14佛說此經已，諸比丘聞佛所說，歡喜奉行。
^n471【四七一】^cb120b15如是我聞：
一時，佛住王舍城迦蘭陀竹園。
^cb120b16爾時，世尊告諸比丘：「譬如空中狂風卒起，
從四方來，有塵土風、無塵土風、毘濕波風、
鞞嵐婆風、薄風、厚風，乃至風輪起風。
身中受風亦復如是，種種受起——樂受、
苦受、不苦不樂受，樂身受、苦身受、不苦不樂身受，
樂心受、苦心受、不苦不樂心受，樂食受、
苦食受、不苦不樂食受，樂無食、苦無食、
不苦不樂無食受，樂貪受、苦貪受、不苦不樂貪受，
樂出要受、苦出要受、不樂不苦出要受。」
^cb120b24爾時，世尊即說偈言：
^gatha「譬如虛空中，種種狂風起，
^gatha東西南北風，四維亦如是。
^gatha有塵及無塵，乃至風輪起，
^gatha如是此身中，諸受起亦然。
^gatha若樂若苦受，及不苦不樂，
^gatha有食與無食，貪著不貪著。
^gatha比丘勤方便，正智不傾動，
^gatha於此一切受，黠慧能了知。
^gatha了知諸受故，現法盡諸漏，
^gatha身死不墮數，永處般涅槃。」
^cb120c7佛說此經已，諸比丘聞佛所說，歡喜奉行。
^n472【四七二】^cb120c8如是我聞：
一時，佛住王舍城迦蘭陀竹園。
^cb120c9爾時，世尊告諸比丘：「譬如客舍種種人住，
若剎利、婆羅門、長者居士、野人獵師、持戒犯戒、
在家出家，悉於中住。
此身亦復如是，種種受生——苦受、樂受、
不苦不樂受，樂身受、苦身受、不苦不樂身受，
樂心受、苦心受、不苦不樂心受，樂食受、
苦食受、不苦不樂食受，樂無食受、苦無食受、
不苦不樂無食受，樂貪著受、苦貪著受、
不苦不樂貪著受，樂出要受、苦出要受、不苦不樂出要受。」
^cb120c17爾時，世尊即說偈言：
^gatha「譬如客舍中，種種人住止，
^gatha剎利婆羅門，長者居士等，
^gatha旃陀羅野人，持戒犯戒者，
^gatha在家出家人，如是等種種，
^gatha此身亦如是。　種種諸受生，
^gatha若樂若苦受，及不苦不樂，
^gatha有食與無食，貪著不貪著，
^gatha比丘勤方便，正智不傾動，
^gatha於此一切受，黠慧能了知，
^gatha了知諸受故，現法盡諸漏，
^gatha身死不墮數，永處般涅槃。」
^cb121a1佛說此經已，諸比丘聞佛所說，歡喜奉行。
^n473【四七三】^cb121a2如是我聞：
一時，佛住王舍城迦蘭陀竹園。
^cb121a3時，有異比丘獨一靜處禪思，念言：「世尊說三受——樂受、
苦受、不苦不樂受，又說諸所有受悉皆是苦，此有何義？」
是比丘作是念已，從禪起，往詣佛所，稽首禮足，
退住一面，白佛言：「世尊！
我於靜處禪思，念言：『世尊說三受——樂受、
苦受、不苦不樂受，又說諸所有受悉皆是苦，此有何義？』」
^cb121a9佛告比丘：「我以一切行無常故，一切諸行變易法故，說諸所有受悉皆是苦。」
^cb121a11爾時，世尊即說偈言：
^gatha「知諸行無常，皆是變易法，
^gatha故說受悉苦，正覺之所知。
^gatha比丘勤方便，正智不傾動，
^gatha於諸一切受，𭶑慧能了知。
^gatha悉知諸受已，現法盡諸漏，
^gatha身死不墮數，永處般涅槃。」
^cb121a18佛說是經已，諸比丘聞佛所說，歡喜奉行。
^n474【四七四】^cb121a19如是我聞：
一時，佛住王舍城迦蘭陀竹園。
^cb121a20爾時，尊者阿難獨一靜處禪思，念言：「世尊說三受——樂受、
苦受、不苦不樂受，又復說諸所有受悉皆是苦，此有何義？」
作是念已，從禪起，詣世尊所，稽首禮足，
退住一面，白佛言：「世尊！
我獨一靜處禪思，念言：『如世尊說三受——樂受、
苦受、不苦不樂受，又說一切諸受悉皆是苦，此有何義？』」
^cb121a26佛告阿難：「我以一切行無常故，一切行變易法故，說諸所有受悉皆是苦。
又復，阿難！我以諸行漸次寂滅故說，以諸行漸次止息故說，
一切諸受悉皆是苦。」
^cb121b1阿難白佛言：「云何？
世尊！以諸受漸次寂滅故說？」
^cb121b2佛告阿難：「初禪正受時，言語寂滅，第二禪正受時，
覺觀寂滅，第三禪正受時，喜心寂滅，第四禪正受時，
出入息寂滅；空入處正受時，色想寂滅，
識入處正受時，空入處想寂滅，無所有入處正受時，
識入處想寂滅，非想非非想入處正受時，
無所有入處想寂滅，想受滅正受時，想受寂滅，是名漸次諸行寂滅。」
^cb121b9阿難白佛言：「世尊！
云何漸次諸行止息？」
^cb121b10佛告阿難：「初禪正受時，言語止息，二禪正受時，
覺觀止息，三禪正受時，喜心止息，四禪正受時，
出入息止息；空入處正受時，色想止息，
識入處正受時，空入處想止息，無所有入處正受時，
識入處想止息，非想非非想入處正受時，
無所有入處想止息，想受滅正受時，想受止息，是名漸次諸行止息。」
^cb121b17阿難白佛：「世尊！是名漸次諸行止息。」
佛告阿難：「復有勝止息、奇特止息、上止息、無上止息。
如是止息，於餘止息無過上者。」
^cb121b19阿難白佛：「何等為勝止息、奇特止息、上止息、
無上止息，諸餘止息無過上者？」
^cb121b21佛告阿難：「於貪欲心不樂、解脫，恚、癡心不樂、
解脫，是名勝止息、奇特止息、上止息、無上止息，諸餘止息無過上者。」
^cb121b24佛說此經已，尊者阿難聞佛所說，歡喜奉行。
^n475【四七五】^cb121b26如是我聞：
一時，佛住王舍城迦蘭陀竹園。
^cb121b27爾時，世尊告諸比丘：「毘婆尸如來未成佛時，
獨一靜處，禪思思惟，作如是觀，觀察諸受。
云何為受？云何受集？
云何受滅？云何受集道跡？
云何受滅道跡？云何受味？
云何受患？云何受離？
如是觀察，有三受——樂受、苦受、不苦不樂受。
觸集是受集，觸滅是受滅。
若於受愛樂、讚歎、染著、堅住，是名受集道跡。
若於受不愛樂、讚歎、染著、堅住，是名受滅道跡。
若受因緣生樂喜，是名受味，若受無常變易法，是名受患。
若於受斷欲貪、越欲貪，是名受離。」
^cb121c8佛說此經已，諸比丘聞佛所說，歡喜奉行。
^cb121c10如毘婆尸佛，如是式棄佛、毘濕波浮佛、
迦羅迦孫提佛、迦那迦牟尼佛、迦葉佛，
及我釋迦文佛，未成佛時思惟觀察諸受，亦復如是。
^n476【四七六】^cb121c13如是我聞：
一時，佛住王舍城迦蘭陀竹園。
^cb121c14爾時，有異比丘獨一靜處禪思。
如是觀察諸受。云何受？
云何受集？云何受滅？
云何受集道跡？云何受滅道跡？
云何受味？云何受患？
云何受離？
^cb121c17時，彼比丘從禪覺已，詣世尊所，稽首禮足，
退住一面，白佛言：「世尊！
我獨一靜處禪思，觀察諸受。
云何為受？云何受集？
云何受滅？云何受集道跡？
云何受滅道跡？云何受味？
云何受患？云何受離？」
^cb121c21佛告比丘：「有三受——樂受、苦受、不苦不樂受。
觸集是受集，觸滅是受滅。
若於受愛樂、讚歎、染著、堅住，是名受集道跡。
若於受不愛樂、讚歎、染著、堅住，是名受滅道跡。
若受因緣生樂喜，是名受味，若受無常變易法，是名受患。
若於受斷欲貪、越欲貪，是名受離。」
^cb121c27佛說此經已，諸比丘聞佛所說，歡喜奉行。
^n477【四七七】^cb121c29如異比丘問經，尊者阿難所問經亦如是。
^n478【四七八】^cb122a2如是我聞：
一時，佛住王舍城迦蘭陀竹園。
^cb122a3爾時，世尊告諸比丘：「云何為受？
云何受集？云何受滅？
云何受集道跡？云何受滅道跡？」
^cb122a5諸比丘白佛言：「世尊是法根、法眼、法依。
善哉！世尊！唯願廣說，諸比丘聞已，當受奉行。」
^cb122a7佛告諸比丘：「諦聽，善思，當為汝說。」
佛告比丘：「有三受——樂受、苦受、不苦不樂受。
觸集是受集、觸滅是受滅。
若於受愛樂、讚歎、染著、堅住，是名受集道跡；
若於受不愛樂、讚歎、染著、堅住，是名受滅道跡。
若受因緣生樂喜，是名受味；若受無常變易，
是名受患；若於受斷欲貪、越欲貪，是名受離。」
^cb122a13佛說此經已，諸比丘聞佛所說，歡喜奉行。
^n479【四七九】^cb122a15如是我聞：
一時，佛住王舍城迦蘭陀竹園。
^cb122a16爾時，世尊告諸比丘：「若我於諸受不如實知，
受集、受滅、受集道跡、受滅道跡、受味、受患、
受離不如實知，我於諸天世間、魔、梵、沙門、
婆羅門、天、人眾中，不得解脫、出離、脫諸顛倒，亦非阿耨多羅三藐三菩提。
以我於諸受、受集、受滅、受集道跡、受滅道跡、
受味、受患、受離如實知故，於諸天世間、
魔、梵、沙門、婆羅門、天、人眾中，為脫、為出、
為脫諸顛倒，得阿耨多羅三藐三菩提。」
^cb122a24佛說此經已，諸比丘聞佛所說，歡喜奉行。
^n480【四八〇】^cb122a26如是我聞：
一時，佛住王舍城迦蘭陀竹園。
^cb122a27爾時，世尊告諸比丘：「若沙門、婆羅門於諸受不如實知，
受集、受滅、受集道跡、受滅道跡、受味、受患、
受離不如實知者；非沙門、非婆羅門，不同沙門、
不同婆羅門，非沙門義、非婆羅門義，現法自知作證：
『我生已盡，梵行已立，所作已作，自知不受後有。』
^cb122b4「若沙門、婆羅門於諸受如實知，受集、受滅、
受集道跡、受滅道跡、受味、受患、受離如實知者，
彼是沙門之沙門、婆羅門之婆羅門，同沙門、
同婆羅門，沙門義、婆羅門義，現法自知作證：
『我生已盡，梵行已立，所作已作，自知不受後有。』」
^cb122b9佛說此經已，諸比丘聞佛所說，歡喜奉行。
^cb122b11如沙門、非沙門，如是沙門數、非沙門數亦如是。
^n481【四八一】^cb122b13如是我聞：
一時，佛住壹奢能伽羅國壹奢能伽羅林中。
^cb122b14爾時，世尊告諸比丘：「我欲於此中半月坐禪。
諸比丘！勿復遊行，唯除乞食及布薩，即便坐禪，
不復遊行，唯除乞食及布薩。」
^cb122b17爾時，世尊半月過已，敷坐具，於眾前坐，
告諸比丘：「我以初成佛時所思惟禪法少許禪分，
於今半月，思惟作是念：『諸有眾生，生受皆有因緣，非無因緣。
云何因緣？欲是因緣、覺是因緣、觸是因緣。』
^cb122b22「諸比丘！於欲不寂滅、覺不寂滅、觸不寂滅，
彼因緣故，眾生生受，以不寂滅因緣故，眾生生受。
彼欲寂滅、覺不寂滅、觸不寂滅，以彼因緣故，
眾生生受，以不寂滅因緣故，眾生生受。
彼欲寂滅、覺寂滅、觸不寂滅，以彼因緣故，
眾生生受，以不寂滅因緣故，眾生生受。
彼欲寂滅、覺寂滅、觸寂滅，以彼因緣故，
眾生生受，以彼寂滅因緣故，眾生生受。
邪見因緣故，眾生生受，邪見不寂滅因緣故，眾生生受。
邪志、邪語、邪業、邪命、邪方便、邪念、邪定、
邪解脫、邪智因緣故，眾生生受，邪智不寂滅因緣故，眾生生受。
正見因緣故，眾生生受，正見寂滅因緣故，眾生生受。
正志、正語、正業、正命、正方便、正念、正定、
正解脫、正智因緣故，眾生生受，正智寂滅因緣故，眾生生受。
若彼欲不得者得、不獲者獲、不證者證生，
以彼因緣故，眾生生受，以彼寂滅因緣故，眾生生受。
是名不寂滅因緣，眾生生受，寂滅因緣，眾生生受。
^cb122c11「若沙門、婆羅門如是緣緣、緣緣集、緣緣滅、
緣緣集道跡、緣緣滅道跡不如實知者，
彼非沙門之沙門、非婆羅門之婆羅門，
不同沙門之沙門、不同婆羅門之婆羅門，
非沙門義、非婆羅門義，現法自知作證：
『我生已盡，梵行已立，所作已作，自知不受後有。』
^cb122c17「若沙門、婆羅門於此緣緣、緣緣集、緣緣滅、
緣緣集道跡、緣緣滅道跡如實知者，當知是沙門之沙門、
婆羅門之婆羅門，同沙門、同婆羅門，以沙門義、
婆羅門義，現法自知作證：『我生已盡，梵行已立，
所作已作，自知不受後有。』」
^cb122c22佛說此經已，諸比丘聞佛所說，歡喜奉行。
^n482【四八二】^cb122c24如是我聞：
一時，佛住舍衛國祇樹給孤獨園。
夏安居時。
^cb122c25爾時，給孤獨長者來詣佛所，稽首禮足，
却坐一面，佛為說法，示、教、照、喜，說種種法。
示、教、照、喜已，從座起，整衣服，為佛作禮，
合掌白佛言：「唯願世尊與諸大眾受我三月請衣被、
飲食、應病湯藥。」
^cb122c29爾時，世尊默然而許。
^cb123a1時，給孤獨長者知佛默然受請已，從座起去，
還歸自家，過三月已，來詣佛所，稽首禮足，退坐一面。
佛告給孤獨長者：「善哉！
長者！三月供養衣被、飲食、應病湯藥。
汝以莊嚴淨治上道，於未來世當獲安樂果報，
然汝今莫得默然樂受此法，汝當精勤，
時時學遠離喜樂，具足身作證。」
^cb123a7時，給孤獨長者聞佛所說，歡喜隨喜，從座起而去。
^cb123a9爾時，尊者舍利弗於眾中坐，知給孤獨長者去已，
白佛言：「奇哉！世尊！
善為給孤獨長者說法，善勸勵給孤獨長者，
言：『汝已三月具足供養如來大眾中，淨治上道，
於未來世，當受樂報；汝莫默然樂著此福，
汝當時時學遠離喜樂，具足身作證。』
世尊！若使聖弟子學遠離喜樂，具足身作證，
得遠離五法，修滿五法。
云何遠離五法？謂斷欲所長養喜、斷欲所長養憂、
斷欲所長養捨、斷不善所長養喜、斷不善所長養憂，是名五法遠離。
云何修滿五法？謂隨喜、歡喜、猗息、樂、一心。」
^cb123a19佛告舍利弗：「如是，如是。
若聖弟子修學遠離喜樂，具足身作證，
遠離五法，修滿五法。」
^cb123a21佛說此經已，諸比丘聞佛所說，歡喜奉行。
^n483【四八三】^cb123a23如是我聞：
一時，佛住舍衛國祇樹給孤獨園。
^cb123a24爾時，世尊告諸比丘：「有食念者、有無食念者、
有無食無食念者；有食樂者、無食樂者、
有無食無食樂者；有食捨者、有無食捨者、
有無食無食捨者；有食解脫者、有無食解脫者、有無食無食解脫者。
^cb123a28「云何食念？謂五欲因緣生念。
云何無食念？謂比丘離欲、離惡不善法，
有覺有觀，離生喜樂，初禪具足住，是名無食念。
云何無食無食念？
謂比丘有覺有觀息，內淨一心，無覺無觀，
定生喜樂，第二禪具足住，是名無食無食念。
^cb123b4「云何有食樂？謂五欲因緣生樂、生喜，是名有食樂。
云何無食樂？謂息有覺有觀，內淨一心，
無覺無觀，定生喜樂，是名無食樂。
云何無食無食樂？
謂比丘離喜貪，捨心住正念正知，安樂住彼聖說捨，是名無食無食樂。
^cb123b9「云何有食捨？謂五欲因緣生捨，是名有食捨。
云何無食捨？謂彼比丘離喜貪，捨心住正念正知，
安樂住彼聖說捨，第三禪具足住，是名無食捨。
云何無食無食捨？
謂比丘離苦息樂，憂喜先已離，不苦不樂捨，
淨念一心，第四禪具足住，是名無食無食捨。
^cb123b15「云何有食解脫？謂色俱行。
云何無食解脫？謂無色俱行。
云何無食無食解脫？
謂彼比丘貪欲不染、解脫，瞋恚、愚癡心不染、
解脫，是名無食無食解脫。」
^cb123b18佛說此經已，諸比丘聞佛所說，歡喜奉行。
^n484【四八四】^cb123b20如是我聞：
一時，佛住舍衛國祇樹給孤獨園。
^cb123b21爾時，尊者跋陀羅比丘及尊者阿難俱住祇樹給孤獨園。
^cb123b22爾時，尊者阿難往詣尊者跋陀羅所，共相問訊慰勞已，於一面住。
時，尊者阿難問尊者跋陀羅比丘言：「云何名為見第一？
云何聞第一？云何樂第一？
云何想第一？云何有第一？」
^cb123b26尊者跋陀羅語尊者阿難言：「有梵天自在造作、
化如意，為世之父，若見彼梵天者，名曰見第一。
^cb123b28「阿難！有眾生離生喜樂，處處潤澤，處處敷悅，
舉身充滿，無不滿處。
所謂離生喜樂，彼從三昧起，舉聲唱說，
遍告大眾：『極寂靜者，離生喜樂，極樂者，離生喜樂。』
諸有聞彼聲者，是名聞第一。
^cb123c4「復次，阿難！有眾生於此身離喜之樂潤澤，
處處潤澤，敷悅充滿，舉身充滿，無不滿處，
所謂離喜之樂，是名樂第一。
^cb123c7「云何想第一？阿難！
有眾生度一切識入處無所有，無所有入處具足住，
若起彼想者，是名想第一。
^cb123c9「云何有第一？復次，阿難！
有眾生度一切無所有入處，非想非非想入處具足住，
若起彼有者，是名有第一。」
^cb123c12尊者阿難語尊者跋陀羅比丘言：「多有人作如是見、
如是說，汝亦同彼，有何差別？
我作方便問汝，汝當諦聽，當為汝說。
如其所觀，次第盡諸漏，是為見第一。
如其所聞，次第盡諸漏，是名聞第一。
如所生樂，次第盡諸漏者，是名樂第一。
如其所想，次第盡諸漏者，是名想第一。
如實觀察，次第盡諸漏，是名有第一。」
^cb123c19時，二正士共論說已，從座起去。
^n485【四八五】^cb123c21如是我聞：
一時，佛住王舍城迦蘭陀竹園。
^cb123c22爾時，瓶沙王詣尊者優陀夷所，稽首作禮，退坐一面。
時，瓶沙王白尊者優陀夷言：「云何世尊所說諸受？」
^cb123c24優陀夷言：「大王！世尊說三受——樂受、
苦受、不苦不樂受。」
^cb123c25瓶沙王白尊者優陀夷：「莫作是言：『世尊說三受——樂受、
苦受、不苦不樂受。』
正應有二受——樂受、苦受。
若不苦不樂受，是則寂滅。」
如是三說，優陀夷不能為王立三受，王亦不能立二受，
俱共詣佛所，稽首禮足，退住一面。
^cb124a2時，尊者優陀夷以先所說，廣白世尊：「我亦不能立三受，
王亦不能立二受，今故共來具問世尊如是之義，定有幾受？」
^cb124a4佛告優陀夷：「我有時說一受，或時說二受，
或說三、四、五、六、十八、三十六，乃至百八受，或時說無量受。
^cb124a7「云何我說一受？如說所有受，皆悉是苦，是名我說一受。
云何說二受？說身受、心受，是名二受。
云何三受？樂受、苦受、不苦不樂受。
云何四受？謂欲界繫受、色界繫受、無色界繫受，及不繫受。
云何說五受？謂樂根、喜根、苦根、憂根、捨根，是名說五受。
云何說六受？謂眼觸生受。
耳、鼻、舌、身、意觸生受。
云何說十八受？謂隨六喜行、隨六憂行、
隨六捨行受，是名說十八受。
云何三十六受，依六貪著喜、依六離貪著喜、
依六貪著憂、依六離貪著憂、依六貪著捨、
依六離貪著捨，是名說三十六受。
云何說百八受？謂三十六受，過去三十六、
未來三十六、現在三十六，是名說百八受。
云何說無量受？如說此受彼受等，比如是無量名說，是名說無量受。
^cb124a22「優陀夷！我如是種種說受如實義，世間不解，
故而共諍論，共相違反，終竟不得我法、律中真實之義以自止息。
優陀夷！若於我此所說種種受義，如實解知者，
不起諍論、共相違反，起、未起諍能以法、律止令休息。
^cb124a27「然，優陀夷！有二受，欲受、離欲受。
云何欲受，五欲功德因緣生受，是名欲受。
云何離欲受？謂比丘離欲、惡不善法，有覺有觀，
離生喜樂，初禪具足住，是名離欲受。
^cb124b2「若有說言眾生依此初禪，唯是為樂非餘者，此則不然。
所以者何？更有勝樂過於此故，何者是？
謂比丘離有覺有觀，內淨，定生喜、樂，第二禪具足住，是名勝樂。
如是，乃至非想非非想入處，轉轉勝說。
^cb124b7「若有說言：『唯有此處，乃至非想非非想極樂非餘。』
亦復不然。所以者何？
更有勝樂過於此故，何者是？
謂比丘度一切非想非非想入處，想受滅，
身作證具足住，是名勝樂過於彼者。
^cb124b11「若有異學出家作是說言：『沙門釋種子唯說想受滅，名為至樂。』
此所不應。所以者何？
應當語言：『此非世尊所說受樂數，世尊說受樂數者，如說。』
^cb124b14「優陀夷！有四種樂。
何等為四？謂離欲樂、遠離樂、寂滅樂、菩提樂。」
^cb124b16佛說此經已，尊者優陀夷及瓶沙王聞佛所說，歡喜奉行。
^n486【四八六】^cb124b18如是我聞：
一時，佛住王舍城迦蘭陀竹園。
^cb124b19爾時，世尊告諸比丘：「若於一法，生正厭離、
不樂、背捨，得盡諸漏，所謂一切眾生由食而存。
復有二法，名及色。
復有三法，謂三受。
復有四法，謂四食。
復有五法，謂五受陰。
復有六法，謂六內外入處。
復有七法，謂七識住。
復有八法，謂世八法。
復有九法，謂九眾生居。
復有十法，謂十業跡。
於此十法，生厭、不樂、背捨，得盡諸漏。」
^cb124b26佛說此經已，諸比丘聞佛所說，歡喜奉行。
^n487【四八七】^cb124b28如是我聞：
一時，佛住王舍城迦蘭陀竹園。
^cb124b29爾時，世尊告諸比丘：「若於一法，生正厭離、
不樂、背捨，究竟苦邊，解脫於苦，謂一切眾生由食而存。
復有二法，名及色。
復有三法，謂三受。
復有四法，謂四食。
復有五法，謂五受陰。
復有六法，謂六內外入處。
復有七法，謂七識住。
復有八法，謂世八法。
復有九法，謂九眾生居。
復有十法，謂十業跡。
於此十法，生正厭離、不樂、背捨，究竟苦邊，解脫於苦。」
^cb124c8佛說此經已，諸比丘聞佛所說，歡喜奉行。
^n488【四八八】^cb124c10如是我聞：
一時，佛住王舍城迦蘭陀竹園。
^cb124c11爾時，世尊告諸比丘：「若於一法，觀察無常、
觀察變易、觀察離欲、觀察滅、觀察捨離，
得盡諸漏，謂一切眾生由食而存。
復有二法，名及色。
復有三法，謂三受。
復有四法，謂四食。
復有五法，謂五受陰。
復有六法，謂六內外入處。
復有七法，謂七識住。
復有八法，謂世八法。
復有九法，謂九眾生居。
復有十法，謂十業跡。
於此十法，正觀無常、觀察變易、觀察離欲、
觀察滅、觀察捨離，得盡諸漏。」
^cb124c20佛說此經已，諸比丘聞佛所說，歡喜奉行。
^n489【四八九】^cb124c22如是我聞：
一時，佛住王舍城迦蘭陀竹園。
^cb124c23爾時，世尊告諸比丘：「若於一法，觀察無常、
觀察變易、觀察離欲、觀察滅、觀察捨離，
究竟苦邊，解脫於苦，謂一切眾生由食存。
復有二法，名及色。
復有三法，謂三受。
復有四法，謂四食。
復有五法，謂五受陰。
復有六法，謂六內外入處。
復有七法，謂七識住。
復有八法，謂世八法。
復有九法，謂九眾生居。
復有十法，謂十業跡。
於此十業跡，觀察無常、觀察變易、觀察離欲、
觀察滅、觀察捨離，究竟苦邊，解脫於苦。」
^cb125a3佛說此經已，諸比丘聞佛所說，歡喜奉行。
雜阿含經卷第十七
^n455【四五五】^cb125a6如是我聞：
一時，佛住舍衛國祇樹給孤獨園。
^cb125a7爾時，世尊告諸比丘：「緣界種種故生種種觸，
緣種種觸生種種想，緣種種想生種種欲，
緣種種欲生種種覺，緣種種覺生種種熱，緣種種熱生種種求。
^cb125a11「云何種種界？謂十八界，眼界，乃至法界。
^cb125a12「云何緣種種界生種種觸？
云何？乃至緣種種熱生種種求？
謂緣眼界生眼觸，非緣眼觸生眼界，但緣眼界生眼觸；
緣眼觸生眼想，非緣眼想生眼觸，但緣眼觸生眼想；
緣眼想生眼欲，非緣眼欲生眼想，但緣眼想生眼欲；
緣眼欲生眼覺，非緣眼覺生眼欲，但緣眼欲生眼覺；
緣眼覺生眼熱，非緣眼熱生眼覺，但緣眼覺生眼熱；
緣眼熱生眼求，非緣眼求生眼熱，但緣眼熱生眼求。
如是耳、鼻、舌、身、意界緣生意觸，乃至緣意熱生意求，亦如是廣說。
是名比丘緣種種界生種種觸，乃至緣種種熱生種種求，
非緣種種求生種種熱，乃至非緣種種觸生種種界，
但緣種種界生種種觸，乃至緣種種熱生種種求。」
^cb125a27佛說是經已，諸比丘聞佛所說，歡喜奉行。
^cb125a29如內六入處，外六入處亦如是說。

^pb1^folio#agms18雜阿含經卷第十八
^au〔宋天竺三藏求那跋陀羅譯〕
弟子所說誦第四品
^ck11【舍利弗相應490】^n490【四九〇】^cb126a7如是我聞：
一時，佛住摩竭提國那羅聚落。
^cb126a8爾時，尊者舍利弗亦在摩竭提國那羅聚落。
^cb126a9時，有外道出家名閻浮車，是舍利弗舊善知識，
來詣舍利弗，問訊、共相慰勞已，退坐一面，
問舍利弗言：「賢聖法、律中，有何難事？」
^cb126a12舍利弗告閻浮車：「唯出家難。」
「云何出家難？」
^cb126a13答言：「愛樂者難。」
「云何愛樂難？」
答言：「樂常修善法難。」
^cb126a14復問：「舍利弗！有道有向，修習多修習，常修善法增長耶？」
^cb126a15答言：「有。謂八正道。
謂正見、正志、正語、正業、正命、正方便、正念、正定。」
^cb126a17閻浮車言：「舍利弗！
此則善道，此則善向，修習多修習，於諸善法常修習增長。
舍利弗！出家常修習此道，不久疾得盡諸有漏。」
^cb126a20時，二正士共論議已，各從座起而去。
如是比閻浮車所問序四十經。
^cb126a22閻浮車問舍利弗：「云何名善說法者？
為世間正向。云何名為世間善逝？」
^cb126a23舍利弗言：「若說法調伏欲貪，調伏瞋恚，
調伏愚癡，是名世間說法者。
若向調伏欲貪，向調伏瞋恚，向調伏愚癡，是名正向。
若貪欲已盡，無餘斷知，瞋恚、愚癡已盡，
無餘斷知，是名善斷。」
^cb126a28復問：「舍利弗！有道有向，修習多修習，能起善斷？」
^cb126a29舍利弗言：「有。謂八正道——正見乃至正定。」
^cb126b1時，二正士共論議已，各從座起而去。
^cb126b2閻浮車問舍利弗：「謂涅槃者，云何為涅槃？」
^cb126b3舍利弗言：「涅槃者，貪欲永盡，瞋恚永盡，
愚癡永盡，一切諸煩惱永盡，是名涅槃。」
^cb126b4復問：「舍利弗！有道有向，修習多修習，得涅槃耶？」
^cb126b5舍利弗言：「有。謂八正道——正見乃至正定。」
^cb126b6時，二正士共論議已，各從座起而去。
^cb126b8閻浮車問舍利弗：「何故於沙門瞿曇所出家修梵行？」
^cb126b9舍利弗言：「為斷貪欲故，斷瞋恚故，斷愚癡故，於沙門瞿曇所出家修梵行。」
^cb126b11復問：「舍利弗！有道有向，修習多修習，得斷貪欲、
瞋恚、愚癡耶？」
^cb126b12舍利弗言：「有。謂八正道——正見乃至正定。」
^cb126b13時，二正士共論議已，各從座起而去。
^cb126b15閻浮車問舍利弗：「謂有漏盡。
云何名為有漏盡？」
^cb126b16舍利弗言：「有漏者，三有漏，謂欲有漏、有有漏、無明有漏。
此三有漏，欲盡無餘，名有漏盡。」
^cb126b18復問：「舍利弗！有道有向，修習多修習，得漏盡耶？」
^cb126b19舍利弗答言：「有。謂八正道——正見乃至正定。」
^cb126b20時，二正士共論議已，各從座起而去。
^cb126b21閻浮車問舍利弗：「所謂阿羅漢者，云何名阿羅漢？」
^cb126b22舍利弗言：「貪欲已斷無餘，瞋恚、愚癡已斷無餘，是名阿羅漢。」
^cb126b23復問：「舍利弗！有道有向，修習多修習，得阿羅漢耶？」
^cb126b24舍利弗言：「有。謂八正道——正見乃至正定。」
^cb126b25時，二正士共論議已，各從座起而去。
^cb126b27閻浮車問舍利弗：「所謂阿羅漢者，云何名阿羅漢者？」
^cb126b28舍利弗言：「貪欲永盡無餘，瞋恚、愚癡永盡無餘，是名阿羅漢者。」
^cb126b29復問：「有道有向，修習多修習，得阿羅漢者耶？」
^cb126c1舍利弗言：「有。謂八正道——正見乃至正定。」
^cb126c2時，二正士共論議已，各從座起而去。
^cb126c4閻浮車問舍利弗：「所謂無明者，云何為無明？」
^cb126c5舍利弗言：「所謂無明者，於前際無知，後際無知，
前、後、中際無知；佛、法、僧寶無知，苦、集、滅、
道無知；善、不善、無記無知，內無知、外無知，
若於彼彼事無知闇障，是名無明。」
^cb126c8閻浮車語舍利弗：「此是大闇積聚。」
復問：「舍利弗！有道有向，修習多修習，斷無明耶？」
^cb126c10舍利弗言：「有。謂八正道——正見乃至正定。」
^cb126c11時，二正士共論議已，各從座起而去。
^cb126c13閻浮車復問尊者舍利弗：「所謂有漏，云何有漏？」
如前說。
^cb126c15閻浮車問舍利弗：「所謂有，云何為有？」
舍利弗言：「有謂三有——欲有、色有、無色有。」
^cb126c16復問：「舍利弗！有道有向，修習多修習，斷此有耶？」
^cb126c17舍利弗言：「有。謂八正道——正見乃至正定。」
^cb126c18時，二正士共論議已，各從座起而去。
^cb126c20閻浮車問舍利弗：「所謂有身，云何有身？」
舍利弗言：「有身者，五受陰。
云何五受陰？謂色受陰，受、想、行、識受陰。」
^cb126c22復問：「舍利弗！有道有向，斷此有身耶？」
^cb126c23舍利弗言：「有。謂八正道——正見乃至正定。」
^cb126c24時，二正士共論議已，各從座起而去。
^cb126c26閻浮車問舍利弗：「所謂苦者。
云何為苦？」
舍利弗言：「苦者，謂生苦、老苦、病苦、死苦、
恩愛別離苦、怨憎會苦、所求不得苦。
略說五受陰苦，是名為苦。」
^cb126c29復問：「舍利弗！有道有向，斷此苦耶？」
^cb127a1舍利弗言：「有。謂八正道——正見乃至正定。」
^cb127a2時，二正士共論議已，各從座起而去。
^cb127a3閻浮車問舍利弗：「所謂流者，云何為流？」
舍利弗言：「流者，謂欲流、有流、見流、無明流。」
^cb127a4復問：「舍利弗！有道有向，修習多修習，斷此流耶？」
^cb127a6舍利弗言：「有。謂八正道——正見乃至正定。」
時，二正士共論議已，各從座起而去。
^cb127a8閻浮車問舍利弗：「所謂扼者。
云何為扼？」扼如流說。
^cb127a10閻浮車問舍利弗：「所謂取者，云何為取？」
舍利弗言：「取者，四取，謂欲取、我取、見取、戒取。」
^cb127a12復問：「舍利弗！有道有向，修習多修習，斷此取耶？」
^cb127a13舍利弗言：「有。謂八正道——正見乃至正定。」
^cb127a14時，二正士共論議已，各從座起而去。
^cb127a15閻浮車問舍利弗：「所謂縛者。
云何為縛？」
舍利弗言：「縛者，四縛，謂貪欲縛、瞋恚縛、
戒取縛、我見縛。」
^cb127a17復問：「舍利弗！有道有向，修習多修習，斷此縛耶？」
^cb127a18舍利弗言：「有。謂八正道。
正見，乃至正定。」
^cb127a19時，二正士共論議已，各從座起而去。
^cb127a21閻浮車問舍利弗：「所謂結者。
云何為結？」
舍利弗言：「結者，九結，謂愛結、恚結、慢結、
無明結、見結、他取結、疑結、嫉結、慳結。」
^cb127a23復問：「舍利弗！有道有向，修習多修習，斷此結耶？」
^cb127a24舍利弗言：「有。謂八正道——正見乃至正定。」
^cb127a25時，二正士共論議已，各從座起而去。
^cb127a27閻浮車問舍利弗：「所謂使者。
云何為使？」
舍利弗言：「使者，七使，謂貪欲使、瞋恚使、
有愛使、慢使、無明使、見使、疑使。」
^cb127a29復問：「舍利弗！有道有向，修習多修習，斷此使耶？」
^cb127b1舍利弗言：「有。謂八正道——正見乃至正定。」
^cb127b2時，二正士共論議已，各從座起而去。
^cb127b4閻浮車問舍利弗：「所謂欲者。
云何為欲？」
舍利弗言：「欲者，謂眼所識色可愛、樂、念，染著色。
耳聲、鼻香、舌味、身所識觸可愛、樂、念，染著觸。
閻浮車！此功德非欲，但覺想思惟者。」
是時，舍利弗即說偈言：
^gatha「非彼愛欲使，世間種種色，
^gatha唯有覺想者，是則士夫欲。
^gatha彼諸種種色，常在於世間，
^gatha調伏愛欲心，是則黠慧者。」
^cb127b13復問：「舍利弗！有道有向，修習多修習，斷此欲耶？」
^cb127b14舍利弗答言：「有。謂八正道——正見乃至正定。」
^cb127b15時，二正士共論議已，各從座起而去。
^cb127b16閻浮車問舍利弗言：「所謂養者，云何為養？」
^cb127b17舍利弗言：「養者有五養，謂貪欲養、瞋恚養、
睡眠養、掉悔養、疑養。」
^cb127b18復問：「舍利弗！有道有向，修習多修習，斷此五養耶？」
^cb127b20舍利弗答言：「有。謂八正道——正見乃至正定。」
時，二正士共論議已，各從座起而去。
^cb127b22閻浮車問舍利弗：「謂穌息者。
云何為穌息？」
^cb127b23舍利弗言：「穌息者，謂斷三結。」
復問：「舍利弗！有道有向，修習多修習，斷三結耶？」
^cb127b24舍利弗答言：「有。謂八正道——正見乃至正定。」
^cb127b25時，二正士共論議已，各從座起而去。
^cb127b27閻浮車問舍利弗：「謂得穌息者。
云何為得穌息者？」
^cb127b28舍利弗言：「得穌息者，謂三結已盡、已知。」
^cb127b29復問：「有道有向，斷此結耶？」
舍利弗答言：「有。謂八正道——正見乃至正定。」
^cb127c1時，二正士共論議已，各從座起而去。
^cb127c3閻浮車問舍利弗：「謂得上穌息。
云何為得上穌息？」
^cb127c4舍利弗言：「得上穌息者，謂貪欲永盡，瞋恚、
愚癡永盡，是名得上穌息。」
^cb127c5復問：「舍利弗！有道有向，修習多修習，得上穌息耶？」
^cb127c7舍利弗答言：「有。謂八正道——正見乃至正定。」
時，二正士共論議已，各從座起而去。
^cb127c9閻浮車問舍利弗：「謂得上穌息處。
云何為得上穌息處？」
^cb127c10舍利弗言：「得上穌息處者，謂貪欲已斷、
已知，永盡無餘，瞋恚、愚癡已斷、已知，永盡無餘，是為得上穌息處。」
^cb127c12復問：「舍利弗！有道有向，修習多修習，得上穌息處耶？」
^cb127c14舍利弗答言：「有。謂八正道——正見乃至正定。」
時，二正士共論議已，各從座起而去。
^cb127c16閻浮車問舍利弗：「所謂清涼。
云何為清涼？」
^cb127c17舍利弗言：「清涼者，五下分結盡，謂身見、
戒取、疑、貪欲、瞋恚。」
^cb127c18復問：「有道有向，修習多修習，斷此五下分結，得清涼耶？」
^cb127c19舍利弗言：「有。謂八正道——正見乃至正定。」
^cb127c20時，二正士共論議已，各從座起而去。
^cb127c22閻浮車問舍利弗：「謂得清涼。
云何為得清涼？」
^cb127c23舍利弗言：「五下分已盡、已知，是名得清涼。」
^cb127c24復問：「舍利弗！有道有向，修習多修習，得清涼耶？」
^cb127c25舍利弗言：「有。謂八正道——正見乃至正定。」
^cb127c26時，二正士共論議已，各從座起而去。
^cb127c27閻浮車問舍利弗：「所謂上清涼者。
云何為上清涼？」
^cb127c28舍利弗言：「上清涼者，謂貪欲永盡無餘，
瞋恚、愚癡永盡無餘，一切煩惱永盡無餘，是名上清涼。」
^cb128a1復問：「有道有向，得此上清涼耶？」
^cb128a2舍利弗言：「有。謂八正道——正見乃至正定。」
時，二正士共論議已，各從座起而去。
^cb128a4閻浮車問舍利弗：「所謂得上清涼。
云何名得上清涼？」
^cb128a5舍利弗言：「得上清涼者，謂貪欲永盡無餘，
已斷、已知，瞋恚、愚癡永盡無餘，已斷、已知，是名得上清涼。」
^cb128a7復問：「舍利弗！有道有向，得此上清涼耶？」
^cb128a8舍利弗言：「有。謂八正道——正見乃至正定。」
^cb128a9時，二正士共論議已，各從座起而去。
^cb128a11閻浮車問舍利弗：「所謂愛。
云何為愛？」
舍利弗言：「有三愛，謂欲愛、色愛、無色愛。」
^cb128a12復問：「有道有向，斷此三愛耶？」
^cb128a13舍利弗言：「有。謂八正道——正見乃至正定。」
^cb128a14時，二正士共論議已，各從座起而去。
^cb128a16閻浮車問舍利弗：「謂業跡。
云何為業跡？」
舍利弗言：「業跡者，十不善業跡，謂殺生、
偷盜、邪婬、妄語、兩舌、惡口、綺語、貪欲、瞋恚、邪見。」
^cb128a18復問：「舍利弗！有道有向，斷此十業跡耶？」
^cb128a19舍利弗言：「有。謂八正道——正見乃至正定。」
^cb128a20時，二正士共論議已，各從座起而去。
^cb128a22閻浮車問舍利弗，「所謂穢者。
云何為穢？」
舍利弗言：「穢者，謂三穢，貪欲穢、瞋恚穢、愚癡穢。」
^cb128a24復問：「舍利弗！有道有向，斷此三穢耶？」
舍利弗言：「有。謂八正道——正見乃至正定。」
^cb128a25時，二正士共論議已，各從座起而去。
^cb128a27如穢，如是垢、膩、刺、戀、縛亦爾。
^n491【四九一】^cb128a28如閻浮車所問經，沙門出家所問亦如是。
^n492【四九二】^cb128b1如是我聞：
一時，佛住王舍城迦蘭陀竹園。
爾時，尊者舍利弗亦在彼住。
^cb128b2時，尊者舍利弗語諸比丘：「若有比丘得無量三昧，
身作證具足住，於有身滅涅槃心不樂著，顧念有身。
譬如士夫膠著於手，以執樹枝，手即著樹，不能得離。
所以者何？膠著手故。
比丘！無量三摩提身作證，心不樂著有身滅涅槃，
顧念有身，終不得離，不得現法隨順法教，
乃至命終，亦無所得，還復來生此界，終不能得破於癡冥。
譬如聚落傍有泥池，泥極深溺，久旱不雨，
池水乾消，其地破裂。
如是，比丘！不得見法隨順法教，乃至命終，
亦無所得，來生當復還墮此界。
^cb128b13「若有比丘得無量三昧，身作證具足住，
於有身滅涅槃心生信樂，不念有身。
譬如士夫以乾淨手執持樹枝，手不著樹。
所以者何？以手淨故。
如是，比丘！得無量三昧，身作證具足住，
於有識滅涅槃心生信樂，不念有身，現法隨順法教，
乃至命終，不復來還生於此界。
是故，比丘！當勤方便，破壞無明。
譬如聚落傍有泥池，四方流水及數天雨，
水常入池，其水盈溢，穢惡流出，其池清淨。
如是皆得現法隨順法教，乃至命終，不復還生此界。
是故，比丘！當勤方便，破壞無明。」
^cb128b24尊者舍利弗說此經已，諸比丘聞其所說，歡喜奉行。
^n493【四九三】^cb128b26如是我聞：
一時，佛住王舍城迦蘭陀竹園。
^cb128b27時，尊者舍利弗告諸比丘：「若阿練若比丘或於空地、
林中、樹下，當作是學，內自觀察思惟：『心中自覺有欲想不？』
若不覺者，當於境界，或於淨相，若愛欲起，違於遠離。
譬如士夫用力乘船，逆流而上，身小疲怠，
船則倒還，順流而下。
如是，比丘！思惟淨想，還生愛欲，違於遠離；
是比丘學時，修下方便，不得淳淨，是故還為愛欲所漂，
不得法力，心不寂靜，不一其心，於彼淨相隨生愛欲，
流注浚輸，違於遠離。
當知是比丘不敢自記，於五欲功德離欲解脫。
^cb128c8「若比丘或於空地、林中、樹下，作是思惟：『我內心中為離欲不？』
是比丘當於境界，或取淨相，若覺其心於彼遠離，順趣浚注。
譬如鳥翮，入火則卷，不可舒展。
如是，比丘或取淨相，即順遠離，流注浚輸。
比丘！當如是知，於方便行，心不懈怠，得法寂靜，
寂止、息、樂，淳淨一心，謂我思惟已，於淨相順於遠離，
隨順修道，則能堪任自記，於五欲功德離欲解脫。」
^cb128c16尊者舍利弗說是經已，諸比丘聞其所說，歡喜奉行。
^n494【四九四】^cb128c19如是我聞：
一時，佛住王舍城迦蘭陀竹園。
尊者舍利弗在耆闍崛山中。
^cb128c20爾時，尊者舍利弗晨朝著衣持鉢，出耆闍崛山，
入王舍城乞食，於路邊見一大枯樹，即於樹下敷坐具，
𣫍身正坐，語諸比丘：「若有比丘修習禪思，
得神通力，心得自在，欲令此枯樹成地，即時為地。
所以者何？謂此枯樹中有地界。
是故，比丘得神通力，心作地解，即成地不異。
^cb128c27「若有比丘得神通力，自在如意，欲令此樹為水、
火、風、金、銀等物，悉皆成就不異。
所以者何？謂此枯樹有水界故。
是故，比丘！禪思得神通力，自在如意，欲令枯樹成金，
即時成金不異，及餘種種諸物，悉成不異。
所以者何？以彼枯樹有種種界故。
是故，比丘！禪思得神通力，自在如意，為種種物悉成不異，
比丘當知，比丘禪思神通境界不可思議。
是故，比丘！當勤禪思，學諸神通。」
^cb129a7舍利弗說是經已，諸比丘聞其所說，歡喜奉行。
^n495【四九五】^cb129a9如是我聞：
一時，佛住王舍城迦蘭陀竹園。
時，尊者舍利弗在耆闍崛山中。
^cb129a10爾時，尊者舍利弗告諸比丘：「其犯戒者，
以破戒故，所依退減，心不樂住；不樂住已，
失喜、息、樂、寂靜三昧、如實知見、厭離、離欲、
解脫已，永不能得無餘涅槃。
如樹根壞，枝葉華果悉不成就，犯戒比丘亦復如是。
功德退減，心不樂住，不信樂已，失喜、息、
樂、寂靜三昧、如實知見、厭離、離欲、解脫，
失解脫已，永不能得無餘涅槃。
^cb129a18「持戒比丘根本具足，所依具足，心得信樂；
得信樂已，心得歡喜、息、樂、寂靜三昧、如實知見、
厭離、離欲、解脫；得解脫已，悉能疾得無餘涅槃。
譬如樹根不壞，枝葉華果悉得成就，持戒比丘亦復如是。
根本具足，所依成就，心得信樂，得信樂已，
歡喜、息、樂、寂靜三昧、如實知見、厭離、離欲、
解脫，疾得無餘涅槃。」
^cb129a25尊者舍利弗說是經已，諸比丘聞其所說，歡喜奉行。
^n496【四九六】^cb129a27如是我聞：
一時，佛住舍衛國祇樹給孤獨園。
^cb129a28爾時，舍利弗告諸比丘：「若諸比丘諍起相言，
有犯罪比丘、舉罪比丘。
彼若不依正思惟自省察者，當知彼比丘長夜強梁，
諍訟轉增，共相違反，結恨彌深，於所起之罪，
不能以正法、律止令休息。
若比丘有此已起諍訟，若犯罪比丘、若舉罪比丘！
俱依正思惟自省察尅責，當知彼比丘不長夜強梁，
共相違反，結恨轉增，於所起之罪，能以法、律止令休息。
^cb129b6「云何比丘正思惟自省察？
比丘應如是思惟：『我不是、不類、不應作罪，
令彼見我；若我不為此罪，彼則不見，以彼見我罪，
不喜嫌責，故舉之耳。
餘比丘聞者，亦當嫌責，是故長夜諍訟，
強梁轉增，諍訟相言，於所起之罪，不能以正法、
律止令休息，我今自知，如己輸稅。』
是名比丘於所起罪能自觀察。
^cb129b13「云何舉罪比丘能自省察？
舉罪比丘應如是念：『彼長老比丘作不類罪，
令我見之，若彼不作此不類罪者，我則不見。
我見其罪，不喜故舉，餘比丘見，亦當不喜故舉之，
長夜諍訟，轉增不息，不能以正法、律止所起罪，令其休息。
我從今日，當自去之，如己輸稅。』
如是舉罪比丘善能依正思惟，內自觀察。
^cb129b20「是故，諸比丘有罪及舉罪者，當依正思惟，
而自觀察，不令長夜強梁增長。
諸比丘！得不諍訟，所起之諍，能以法、律止令休息。」
^cb129b23尊者舍利弗說是經已，諸比丘聞已，歡喜奉行。
^n497【四九七】^cb129b25如是我聞：
一時，佛住舍衛國祇樹給孤獨園。
^cb129b26爾時，尊者舍利弗詣佛所，稽首佛足，退坐一面，
白佛言：「世尊！若舉罪比丘欲舉他罪者，
令心安住，幾法得舉他罪？」
^cb129b28佛告舍利弗：「若比丘令心安住，五法得舉他罪。
云何為五？實非不實、時不非時、義饒益非非義饒益、
柔軟不麁澁、慈心不瞋恚。
舍利弗！舉罪比丘具此五法，得舉他罪。」
^cb129c3舍利弗白佛言：「世尊！
被舉比丘復以幾法自安其心？」
^cb129c5佛告舍利弗：「被舉比丘當以五法令安其心。
念言：『彼何處得，為實莫令不實，令時莫令非時，
令是義饒益莫令非義饒益，柔軟莫令麁澁，慈心莫令瞋恚。』
舍利弗！被舉比丘當具此五法，自安其心。」
^cb129c9舍利弗白佛言：「世尊！
我見舉他罪者，不實非實、非時非是時、
非義饒益非為義饒益、麁澁不柔軟、瞋恚非慈心。
世尊！於不實舉他罪比丘，當以幾法饒益令其改悔？」
^cb129c13佛告舍利弗：「不實舉罪比丘當以五法饒益令其改悔，
當語之言：『長老！汝今舉罪，不實非是實，
當改悔；不時非是時、非義饒益非是義饒益、
麁澁非柔軟、瞋恚非慈心，汝當改悔。』
舍利弗！不實舉他罪比丘當以此五法饒益令其改悔，亦令當來世比丘不為不實舉他罪。」
^cb129c20舍利弗白佛言：「世尊！
被不實舉罪比丘復以幾法令不變悔？」
^cb129c21佛告舍利弗：「被不實舉罪比丘當以五法不自變悔。
彼應作是念：『彼比丘不實舉罪非是實、
非時非是時、非義饒益非是義饒益、麁澁非柔軟、
瞋恚非慈心，我真不變悔。』
被不實舉罪比丘當以此五法自安其心，不自變悔。」
^cb129c27舍利弗白佛言：「世尊！
有比丘舉罪實非不實、時不非時、義饒益不非義饒益、
柔軟非麁澁、慈心非瞋恚，實舉罪比丘當以幾法饒益令不改變？」
^cb129c30佛告舍利弗：「實舉罪比丘當以五法饒益令不變悔，
當作是言：『長老！汝實舉罪非不實、時不非時、
義饒益不非義、柔軟非麁澁、慈心非瞋恚。』
舍利弗！實舉罪比丘當以此五法義饒益令不變悔，亦令來世實舉罪比丘而不變悔。」
^cb130a6舍利弗白佛言：「世尊！
被實舉罪比丘當以幾法饒益令不變悔？」
^cb130a7佛告舍利弗：「被舉罪比丘當以五法饒益令不變悔，
當作是言：『彼比丘實舉罪非不實，汝莫變悔；
時不非時、義饒益不非義饒益、柔軟非麁澁、
慈心非瞋恚，汝莫變悔。』」
^cb130a11舍利弗白佛言：「世尊！
我見被實舉罪比丘有瞋恚者。
世尊！被實舉罪瞋恚比丘當以幾法令於瞋恨而自開覺？」
^cb130a14佛告舍利弗：「被實舉罪瞋恚比丘當以五法令自開覺，
當語彼言：『長老！彼比丘實舉汝罪，非不實，
汝莫瞋恨……』乃至『慈心非瞋恚，汝莫瞋恨。』
舍利弗！被實舉罪瞋恚比丘當以此五法，令於恚恨而得開覺。」
^cb130a19舍利弗白佛言：「世尊！
有實、不實舉我罪者，於彼二人，我當自安其心。
若彼實者，我當自知，若不實者，當自開解言：
『此則不實，我今自知無此法也。』
世尊！我當如是，如世尊所說解材譬經說，
教諸沙門：『若有賊來，執汝以鋸解身，汝等於賊起惡念惡言者，
自生障礙。是故，比丘！
若以鋸解汝身，汝當於彼勿起惡心變易及起惡言，自作障礙。
於彼人所，當生慈心，無怨無恨，於四方境界慈心正受具足住，
應當學。』是故，世尊！
我當如是，如世尊所說，解身之苦，當自安忍，
況復小苦、小謗而不安忍？
沙門利、沙門欲，欲斷不善法，欲修善法；
於此不善法當斷，善法當修，精勤方便，
善自防護，繫念思惟，不放逸行，應當學。」
^cb130b4舍利弗白佛言：「世尊！
我若舉他比丘罪，實非不實、時非不時、
義饒益非非義饒益、柔軟非麁澁、慈心不瞋恚，然彼被舉比丘有懷瞋恚者。」
^cb130b7佛問舍利弗：「何等像類比丘聞舉其罪而生瞋恚？」
^cb130b9舍利弗白佛言：「世尊！
若彼比丘諂曲幻偽、欺誑不信、無慚無愧、
懈怠失念、不定惡慧、慢緩、違於遠離、不敬戒律、
不顧沙門、不勤修學、不自省察、為命出家、不求涅槃。
如是等人，聞我舉罪，則生瞋恚。」
^cb130b13佛問舍利弗：「何等像類比丘聞汝舉罪而不瞋恨？」
^cb130b14舍利弗白佛言：「世尊！
若有比丘不諂曲、不幻偽、不欺誑、有信、
慚愧、精勤正念、正定智慧、不慢緩、不捨遠離、
深敬戒律、顧沙門行、尊崇涅槃、為法出家、不為性命。
如是比丘聞我舉罪，歡喜頂受，如飲甘露。
譬如剎利、婆羅門女，沐浴清淨，得好妙華，
愛樂頂戴，以冠其首。
如是，比丘不諂曲、不幻偽、不欺誑、正信、
慚愧、精勤正念、正定智慧、不慢緩、心存遠離、
深敬戒律、顧沙門行、勤修自省、為法出家、志求涅槃。
如是比丘聞我舉罪，歡喜頂受，如飲甘露。」
^cb130b25佛告舍利弗：「若彼比丘諂曲幻偽、欺誑、
不信、無慚無愧、懈怠失念、不定惡慧、慢緩、
違於遠離、不敬戒律、不顧沙門行、不求涅槃、為命出家。
如是比丘不應教授，與共言語。
所以者何？此等比丘破梵行故。
若彼比丘不諂曲、不幻偽、不欺誑、信心、
慚愧、精勤正念、正定智慧、不慢緩、心存遠離、
深敬戒律、顧沙門行、志崇涅槃、為法出家。
如是比丘應當教授。
所以者何？如是比丘能修梵行，能自建立故。」
^cb130c5佛說此經已，尊者舍利弗聞佛所說，歡喜奉行。
^n498【四九八】^cb130c7如是我聞：
一時，佛住那羅揵陀賣衣者菴羅園。
^cb130c8爾時，舍利弗詣世尊所，稽首禮足，退坐一面，
白佛言：「世尊！我深信世尊，過去、當來、今現在，
諸沙門、婆羅門所有智慧，無有與世尊菩提等者，況復過上？」
^cb130c11佛告舍利弗：「善哉！
善哉！舍利弗，善哉所說，第一之說，能於眾中作師子吼，
自言深信世尊，言過去、當來、今現在，沙門、
婆羅門所有智慧，無有與佛菩提等者，況復過上？」
佛問舍利弗：「汝能審知過去三藐三佛陀所有增上戒？」
^cb130c16舍利弗白佛言：「不知。」
^cb130c17世尊復問：「舍利弗！
知如是法、如是慧、如是明、如是解脫、如是住不？」
^cb130c18舍利弗白佛言：「不知。
世尊！」
^cb130c19佛告舍利弗：「汝復知未來三藐三佛陀所有增上戒。
如是法、如是慧、如是明、如是解脫、如是住不？」
^cb130c21舍利弗白佛言：「不知。
世尊！」
^cb130c22佛告舍利弗：「汝復能知今現在佛所有增上戒。
如是法、如是慧、如是明、如是解脫、如是住不？」
^cb130c24舍利弗白佛言：「不知。
世尊！」
^cb130c25佛告舍利弗：「汝若不知過去、未來、今現在諸佛世尊心中所有諸法。
云何如是讚歎？於大眾中作師子吼，說言：
『我深信世尊，過去、當來諸沙門、婆羅門所有智慧，
無有與世尊菩提等者，況復過上』？」
^cb130c29舍利弗白佛言：「世尊！
我不能知過去、當來、今現在諸佛世尊心之分齊，然我能知諸佛世尊法之分齊。
我聞世尊說法，轉轉深、轉轉勝、轉轉上、
轉轉妙，我聞世尊說法，知一法即斷一法，
知一法即證一法，知一法即修習一法，
究竟於法，於大師所得淨信，心得淨。
^cb131a6「世尊是等正覺。世尊！
譬如國王有邊城，城周匝方直，牢固堅密，
唯有一門，無第二門，立守門者，人民入出皆從此門，
若入若出，其守門者，雖復不知人數多少，
要知人民唯從此門，更無他處。
如是，我知過去諸佛、如來、應、等正覺悉斷五蓋——惱心、
令慧力羸、墮障礙品、不向涅槃者，住四念處，
修七覺分，得阿耨多羅三藐三菩提。
彼當來世諸佛世尊亦斷五蓋——惱心、
令慧力羸、墮障礙品、不向涅槃者，住四念處，
修七覺分，得阿耨多羅三藐三菩提。
今現在諸佛世尊、如來、應、等正覺亦斷五蓋——惱心、
令慧力羸、墮障礙品、不向涅槃者，住四念處，
修七覺分，得阿耨多羅三藐三菩提。」
^cb131a20佛告舍利弗：「如是，如是。
舍利弗！過去、未來、今現在佛悉斷五蓋——惱心、
慧令慧力羸、墮障礙品、不向涅槃者，住四念處，
修七覺分，得阿耨多羅三藐三菩提。」
^cb131a23佛說是經已，尊者舍利弗聞佛所說，歡喜奉行。
^n499【四九九】^cb131a25如是我聞：
一時，佛住王舍城迦蘭陀竹園。
爾時，尊者舍利弗在耆闍崛山中。
^cb131a26時，有月子比丘！是提婆達多弟子，詣尊者舍利弗，
共相問訊慰勞已，退住一面。
退住一面已，尊者舍利弗問月子比丘言：「提婆達多比丘為諸比丘說法不？」
^cb131b1月子比丘答言：「說法。」
尊者舍利弗問月子比丘言：「提婆達多云何說法？」
^cb131b3月子比丘語尊者舍利弗言：「彼提婆達多如是說法言：
『比丘心法修心，是比丘能自記說：「我已離欲，解脫五欲功德。」』」
^cb131b5舍利弗語月子比丘言：「汝提婆達多何以不說法言：
『比丘心法善修心，離欲心，離瞋恚心，離愚癡心，
得無貪法、無恚法、無癡法，不轉還欲有、
色有、無色有法，彼比丘能自記說言：「我生已盡，
梵行已立，所作已作，自知不受後有。」
耶？』」
^cb131b10月子比丘言：「彼不能也。
尊者舍利弗！」
^cb131b11爾時，尊者舍利弗語月子比丘言：「若有比丘心法善修心者，
能離貪欲心、瞋恚、愚癡心，得無貪法、無恚、
無癡法，是比丘能自記說：『我生已盡，梵行已立，
所作已作，自知不受後有。』
^cb131b15「譬如村邑，近有大石山，不斷、不壞、不穿、
厚密，正使東方風來，不能令動，亦復不能過至西方。
如是南、西、北方、四維風來，不能傾動，亦不能過。
如是，比丘心法善修心者，離貪欲心，離瞋恚心，
離愚癡心，得無貪法、無恚法、無癡法，是比丘能自記說：
『我生已盡，梵行已立，所作已作，自知不受後有。』
^cb131b22「譬如因陀銅鐵及銅柱深入地中，築令堅密，四方風吹不能傾動。
如是，比丘心法善修心已，離貪欲心，離瞋恚心，
離愚癡心，得無貪法、無恚法、無癡法，是比丘能自記說：
『我生已盡，梵行已立，所作已作，自知不受後有。』
^cb131b27「譬如石柱長十六肘，八肘入地，四方風吹不能傾動。
如是，比丘心法善修心已，悉離貪欲心，
離瞋恚心，離愚癡心，得無貪法、無恚法、
無癡法，能自記說：『我生已盡，梵行已立，
所作已作，自知不受後有。』
^cb131c3「譬如火燒未燒者，燒已不復更燒。
如是，比丘心法修心已，離貪欲心，離瞋恚心，
離愚癡心，得無貪法、無恚法、無癡法，能自記說：
『我生已盡，梵行已立，所作已作，自知不受後有。』」
^cb131c7舍利弗說此經已，諸比丘聞其所說，歡喜奉行。
^n500【五〇〇】^cb131c9如是我聞：
一時，佛住王舍城迦蘭陀竹園。
時，尊者舍利弗亦住王舍城迦蘭陀竹園。
爾時，尊者舍利弗晨朝著衣持鉢，入王舍城乞食，
乞食已，於一樹下食。
^cb131c12時，有淨口外道出家尼從王舍城出，少有所營，
見尊者舍利弗坐一樹下食，見已，問言：「沙門食耶？」
^cb131c15尊者舍利弗答言：「食。」
復問：「云何？沙門下口食耶？」
^cb131c16答言：「不也，姊妹！」
復問：「仰口食耶？」
答言：「不也，姊妹！」
^cb131c17復問：「云何？方口食耶？」
答言：「不也，姊妹！」
^cb131c18復問：「四維口食耶？」
答言：「不也，姊妹！」
^cb131c19復問：「我問沙門食耶？」
答我言：「食。」我問仰口耶？
答我言：「不。」「下口食耶？」
答我言：「不。」「方口食耶？」
答我言：「不。」四維口食耶？
答我言：「不。」如此所說，有何等義？
^cb131c22尊者舍利弗言：「姊妹！
諸所有沙門、婆羅門明於事者、明於橫法、
邪命求食者、如是沙門、婆羅門下口食也。
若諸沙門、婆羅門仰觀星曆，邪命求食者，
如是沙門、婆羅門則為仰口食也。
若諸沙門、婆羅門為他使命，邪命求食者。
如是沙門、婆羅門則為方口食也。
若有沙門、婆羅門為諸醫方種種治病，
邪命求食者，如是沙門、婆羅門則為四維口食也。
姊妹！我不墮此四種邪命而求食也。
然我，姊妹！但以法求食而自活也，是故我說不為四種食也。」
^cb132a3時，淨口外道出家尼聞尊者舍利弗所說，歡喜隨喜而去。
^cb132a4時，淨口外道出家尼於王舍城里巷四衢處讚歎言：
「沙門釋子淨命自活，極淨命自活；諸有欲為施者，
應施沙門釋種子；若欲為福者，應於沙門釋子所作福。」
^cb132a8時，有諸外道出家聞淨口外道出家尼讚歎沙門釋子聲，
以嫉妬心，害彼淨口外道出家尼，命終之後生兜率天，以於尊者舍利弗所生信心故也。
^ck12【目犍連相應501】^n501【五〇一】^cb132a13如是我聞：
一時，佛住王舍城迦蘭陀竹園。
爾時，尊者大目揵連在王舍城耆闍崛山中。
^cb132a15爾時，尊者大目揵連告諸比丘：「一時，世尊住王舍城迦蘭陀竹園。
我於此耆闍崛山中住，我獨一靜處，作如是念：『云何為聖默然？』
復作是念：『若有比丘息有覺有觀，內淨一心，
無覺無觀三昧生喜樂，第二禪具足住，是名聖默然。』
復作是念：『我今亦當聖默然，息有覺有觀，
內淨一心，無覺無觀三昧生喜樂，具足住多住；
多住已，復有覺有觀心起。』
爾時，世尊知我心念，於竹園精舍沒，於耆闍崛山中現於我前，
語我言：『目揵連！汝當聖默然，莫生放逸。』
我聞世尊說已，即復離有覺有觀，內淨一心，
無覺無觀三昧生喜樂，第二禪具足住。
如是再三，佛亦再三教我：『汝當聖默然，莫放逸。』
我即復息有覺有觀，內淨一心，無覺無觀三昧生喜樂，第二禪具足住。
^cb132b1「若正說佛子從佛口生，從法化生，得佛法分者，則我身是也。
所以者何？我是佛子，從佛口生，從法化生，
得佛法分，以少方便，得禪、解脫、三昧、正受。
譬如轉輪聖王長太子，雖未灌頂，已得王法，
不勤方便，能得五欲功德。
我亦如是，為佛之子，不勤方便，得禪、解脫、
三昧、正受，於一日中，世尊以神通力三至我所，
三教授我，以大人處所建立於我。」
^cb132b9尊者大目揵連說此經已，諸比丘聞其所說，歡喜奉行。
^n502【五〇二】^cb132b11如是我聞：
一時，佛住王舍城迦蘭陀竹園。
爾時，尊者大目揵連在王舍城耆闍崛山中。
^cb132b13爾時，尊者大目揵連告諸比丘：「一時，世尊住王舍城，我住耆闍崛山中。
我獨一靜處，作如是念：『云何名為聖住？』
復作是念：『若有比丘不念一切相，無相心正受，
身作證具足住，是名聖住。』
我作是念：『我當於此聖住，不念一切相、無相心正受。
身作證具足住多住，多住已，取相心生。』
爾時，世尊知我心念，如力士屈申臂頃，
以神通力，於竹園精舍沒，於耆闍崛山中現於我前，
語我言：『目揵連！汝當住於聖住，莫生放逸。』
我聞世尊教已，即離一切相，無相心正受，身作證具足住。
如是至三，世尊亦三來教我：『汝當住於聖住，莫生放逸。』
我聞教已，離一切相，無相心正受，身作證具足住。
^cb132b26「諸大德！若正說佛子者，則我身是從佛口生，
從法化生，得佛法分。
所以者何？我是佛子，從佛口生，從法化生，
得佛法分，以少方便，得禪、解脫、三昧、正受。
譬如轉輪聖王太子，雖未灌頂，已得王法，
不勤方便，能得五欲功德。
我亦如是。為佛之子，不勤方便，得禪、解脫、
三昧、正受，於一日中，世尊以神通力三至我所，
三教授我，以大人處建立於我。」
^cb132c5尊者大目揵連說此經已，諸比丘聞其所說，歡喜奉行。
^n503【五〇三】^cb132c8如是我聞：
一時，佛住舍衛國祇樹給孤獨園。
爾時，尊者舍利弗、尊者大目揵連、尊者阿難在王舍城迦蘭陀竹園，
於一房共住。
^cb132c11時，尊者舍利弗於後夜時告尊者目揵連：「奇哉！
尊者目揵連！汝於今夜住寂滅正受。」
^cb132c13尊者目揵連聞尊者舍利弗語尊者目揵連言：「我都不聞汝喘息之聲。」
^cb132c14尊者目揵連言：「此非寂滅正受，麁正受住耳。
尊者舍利弗！我於今夜與世尊共語。」
^cb132c16尊者舍利弗言：「目揵連！
世尊住舍衛國祇樹給孤獨園，去此極遠。
云何共語？汝今在竹園，云何共語？
汝以神通力至世尊所？
為是世尊神通力來至汝所？」
^cb132c20尊者目揵連語尊者舍利弗：「我不以神通力詣世尊所，
世尊不以神通力來至我所，然我於舍衛國王舍城中聞，
世尊及我俱得天眼、天耳故。
我能問世尊：『所謂慇懃精進。
云何名為慇懃精進？』
世尊答我言：『目揵連！
若此比丘晝則經行、若坐，以不障礙法自淨其心。
初夜若坐、經行，以不障礙法自淨其心。
於中夜時，出房外洗足，還入房，右脇而臥，
足足相累，係念明相，正念正知，作起思惟。
於後夜時，徐覺徐起，若坐亦經行，以不障礙法自淨其心，目揵連！
是名比丘慇懃精進。』」
^cb133a2尊者舍利弗語尊者目揵連言：「汝大目揵連真為大神通力、
大功德力，安坐而坐，我亦大力，得與汝俱。
目揵連！譬如大山，有人持一小石，投之，
大山色味悉同，我亦如是，得與尊者大力大德，同座而坐。
譬如世間鮮淨好物，人皆頂戴。
如是，尊者目揵連大德大力，諸梵行者皆應頂戴。
諸有得遇尊者目揵連交遊往來，恭敬供養者，
大得善利，今亦得與尊者大目揵連交遊往來，亦得善利。」
^cb133a11時，尊者大目揵連語尊者舍利弗：「我今得與大智大德尊者舍利弗同座而坐，
如以小石投之大山，得同其色，我亦如是，
得與尊者大智舍利弗同座而坐，為第二伴。」
^cb133a15時，二正士共論議已，各從座起而去。
雜阿含經卷第十八

^pb1^folio#agms19雜阿含經卷第十九
^au〔宋天竺三藏求那跋陀羅譯〕
^n504【五〇四】^cb133a22如是我聞：
一時，佛住王舍城迦蘭陀竹園。
爾時，尊者大目揵連在耆闍崛山。
^cb133a23時，釋提桓因有上妙堂觀，於夜來詣尊者大目揵連所，
稽首禮足，退坐一面。
時，釋提桓因光明普照耆闍崛山，周匝大明。
爾時，釋提桓因坐已，即說偈言：
^gatha「能伏於慳垢，大德隨時施，
^gatha是名施中賢，來世見殊勝。」
^cb133b1時，大目揵連問帝釋言：「憍尸迦！
云何為調伏慳垢，見於殊勝，而汝說言：
^gatha「『能調伏慳垢，大德隨時施，
^gatha是則施中賢，來世見殊勝。』？」
^cb133b5時，天帝釋答言：「尊者大目揵連！
勝婆羅門大姓、勝剎利大姓、勝長者大姓、
勝四王天、勝三十三天，稽首敬禮故。
尊者大目揵連！我為勝婆羅門大姓、勝剎利大姓、
勝長者大姓、勝四王天、勝三十三天恭敬作禮，
見斯果報，故說此偈。
^cb133b10「復次，尊者大目揵連！
乃至日所周行，照於諸方，至千世界、千月千日、
千須彌山王、千弗婆提舍、千欝多羅提舍、
千瞿陀尼迦、千閻浮提、千四天王、千三十三天、
炎摩天、兜率陀天、化樂天、他化自在天、
千梵天，名為小千世界。
此小千世界中無有堂觀與毘闍延堂觀等者，
毘闍延有百一樓觀，觀有七重，重有七房，
房有七天后，后各七侍女。
尊者大目揵連！於小千世界無有如是堂觀端嚴如毘闍延者，
我見是調伏慳故，有此妙果，故說斯偈。」
^cb133b20大目揵連語帝釋言：「善哉！
善哉！憍尸迦！汝能見此勝妙果報，而說斯偈。」
^cb133b22時，天帝釋聞尊者大目揵連所說，歡喜隨喜，忽然不現。
^n505【五〇五】^cb133b24如是我聞：
一時，佛住王舍城。
時，尊者大目揵連在耆闍崛山中。
^cb133b25爾時，尊者大目揵連獨一靜處禪思，作是念：
「昔有時，釋提桓因於界隔山石窟中，問世尊愛盡解脫之義，
世尊為說，聞已隨喜，似欲更有所問義，我今當往問其喜意。」
作是念已，如力士屈申臂頃，於耆闍崛山沒，
至三十三天，去一分陀利池不遠而住。
^cb133c2時，天帝釋與五百婇女遊戲浴池，有諸天女，音聲美妙。
爾時，帝釋遙見尊者大目揵連，語諸天女言：「莫歌。
莫歌。」時，諸天女即便默然，天帝釋即詣尊者大目犍連所，
稽首禮足，退住一面。
^cb133c6尊者大目揵連問帝釋言：「汝先於界隔山中問世尊愛盡解脫義，
聞已隨喜，汝意云何？
為聞說隨喜？為更欲有所問，故隨喜耶？」
^cb133c10天帝釋語尊者大目揵連：「我三十三天多著放逸樂，
或憶先事，或時不憶。
世尊今在王舍城迦蘭陀竹園，尊者欲知我先界隔山中所問事者，
今可往問世尊，如世尊說，汝當受持。
然我此處有好堂觀，新成未久，可入觀看。」
^cb133c15時，尊者大目揵連默然受請，即與天帝釋共入堂觀。
彼諸天女遙見帝釋來，皆作天樂，或歌或舞。
諸天女輩著身瓔珞莊嚴之具，出妙音聲，
合於五樂，如善作樂，音聲不異。
諸天女輩既見尊者大目揵連，悉皆慚愧，入室藏隱。
^cb133c20時，天帝釋語尊者大目揵連：「觀此堂觀地好平正，
其壁、柱、梁、重閣、牕牖、羅網、簾障，悉皆嚴好。」
^cb133c22尊者大目揵連語帝釋言：「憍尸迦！
先修善法福德因緣，成此妙果。」
^cb133c24如是，帝釋三自稱歎，問尊者大目揵連，尊者大目揵連亦再三答。
^cb133c25時，尊者大目揵連作是念：「今此帝釋極自放逸，
著界神住，歎此堂觀，我當令彼心生厭離。」
即入三昧，以神通力，以一足指撇其堂觀，悉令震動。
時，尊者大目揵連即沒不現。
^cb133c29諸天女眾見此堂觀震掉動搖，顛沛恐怖，
東西馳走，白帝釋言：「此是憍尸迦大師，有此大功德力耶？」
^cb134a3時，天帝釋語諸天女：「此非我師，是大師弟子大目揵連，
梵行清淨，大德大力者。」
^cb134a4諸天女言：「善哉！憍尸迦！
乃有如此梵行大德大力同學，大師德力當復如何？」
^n506【五〇六】^cb134a7如是我聞：
一時，佛住三十三天驄色虛軟石上，去波梨耶多羅、
拘毘陀羅香樹不遠夏安居，為母及三十三天說法。
爾時，尊者大目揵連在舍衛國祇樹給孤獨園安居。
^cb134a11時，諸四眾詣尊者大目揵連所，稽首禮足，
退坐一面，白尊者大目揵連：「知世尊夏安居處不？」
^cb134a13尊者大目揵連答言：「我聞世尊在三十三天驄色虛軟石上，
去波梨耶多羅、拘毘陀羅香樹不遠夏安居，為母及三十三天說法。」
^cb134a16時，諸四眾聞尊者大目揵連所說，歡喜隨喜，
各從座起，作禮而去。
^cb134a18時，諸四眾過三月安居已，復詣尊者大目揵連所，
稽首禮足，退坐一面。
時，尊者大目揵連為諸四眾種種說法，
示、教、照、喜；示、教、照、喜已，默然而住。
^cb134a21時，諸四眾從座而起，稽首作禮，白尊者大目揵連：「尊者大目揵連！
當知我等不見世尊已久，眾甚虛渴欲見世尊。
尊者大目揵連！若不憚勞者，願為我等往詣三十三天，
普為我等問訊世尊：『少病少惱，起居輕利，安樂住不？』
又白世尊：『閻浮提四眾願見世尊，而無神力昇三十三天禮敬世尊，
三十三天自有神力來下人中，唯願世尊還閻浮提，以哀愍故。』」
時，尊者大目犍連默然而許。
^cb134b1時，諸四眾知尊者大目犍連默然許已，
各從座起，作禮而去。
^cb134b3爾時，尊者大目犍連知四眾去已，即入三昧，
如其正受，如大力士屈伸臂頃，從舍衛國沒，
於三十三天驄色虛軟石上，去波梨耶多羅、拘毘陀羅香樹不遠而現。
爾時，世尊與三十三天眾無量眷屬圍繞說法。
^cb134b7時，尊者大目犍連遙見世尊，踊躍歡喜，
作是念：「今日世尊，諸天大眾圍繞說法，與閻浮提眾會不異。」
^cb134b10爾時，世尊知尊者大目犍連心之所念，
語尊者大目犍連言：「大目犍連！
非為自力，我欲為諸天說法，彼即來集，
欲令其去，彼即還去，彼隨心來，隨心去也。」
^cb134b13爾時，尊者大目犍連稽首佛足，退坐一面，
白世尊言：「種種諸天大眾雲集，彼天眾中，
有曾從佛世尊聞所說法，得不壞淨，身壞命終，來生於此？」
^cb134b17佛告尊者大目犍連：「如是，如是。
此中種種諸天來雲集者，有從宿命聞法，
得佛不壞淨，法、僧不壞淨，聖戒成就，身壞命終，來生於此。」
^cb134b20時，天帝釋見世尊與尊者大目犍連歎說，
諸天眾共語已，語尊者大目犍連：「如是，如是。
尊者大目犍連！此中種種眾會皆是宿命，
曾聞正法，得於佛不壞淨，法、僧不壞淨，
聖戒成就，身壞命終，來生於此。」
^cb134b24時，有異比丘見世尊與尊者大目犍連及天帝釋語言善相述可已，
語尊者大目犍連：「如是，如是。
尊者大目犍連！是中種種諸天來會此者，
皆是宿命曾聞正法，得於佛不壞淨，法、
僧不壞淨，聖戒成就，身壞命終，而來生此。」
^cb134b29時，有一天子從座起，整衣服，偏袒右肩，
合掌白佛：「世尊！我亦成就於佛不壞淨，故來生此。」
^cb134c3復有天子言：「我得法不壞淨。」
有言得僧不壞淨，有言聖戒成就，故來生此。
如是諸天無量千數，於世尊前各自記說得須陀洹法，悉於佛前即沒不現。
^cb134c6時，尊者大目犍連知諸天眾去，不久從座起，
整衣服，偏袒右肩，白佛言：「世尊！
閻浮提四眾稽首敬禮世尊足，問訊世尊：
『少病少惱，起居輕利，安樂住不？』
四眾思慕，願見世尊。
又白世尊：『我等人間無有神力昇三十三天禮覲世尊，
然彼諸天有大德力悉能來下至閻浮提，
唯願世尊還閻浮提，愍四眾故。』」
^cb134c13佛告目犍連：「汝可還彼，語閻浮提人：『却後七日，
世尊當從三十三天還閻浮提僧迦舍城，於外門外優曇鉢樹下。』」
^cb134c16尊者大目揵連受世尊教，即入三昧。
譬如力士屈伸臂頃，從三十三天沒，至閻浮提，
告諸四眾：「諸人當知，世尊却後七日，從三十三天還閻浮提僧迦舍城，
於外門外優曇鉢樹下。」
^cb134c20如期七日，世尊從三十三天下閻浮提僧迦舍城優曇鉢樹下，
天龍鬼神，乃至梵天，悉從來下，即於此時，名此會名天下處。
^n507【五〇七】^cb134c24如是我聞：
一時，佛住王舍城迦蘭陀竹園。
時，有四十天子來詣尊者大目犍連所，
稽首作禮，退坐一面。
^cb134c26時，尊者大目犍連語諸天子言：「善哉！
諸天子！於佛不壞淨成就，法、僧不壞淨成就。」
^cb134c28時，四十天子從座起，整衣服，偏袒右肩，
合掌白尊者大目揵連：「我得於佛不壞淨，
於法、僧不壞淨，聖戒成就，故生天上。」
有一天言：「得於佛不壞淨。」
有言：「得法不壞淨。」
有言：「得僧不壞淨。」
有言：「聖戒成就，身壞命終，得生天上。」
^cb135a4時，四十天子於尊者大目犍連前，各自記說得須陀洹果，即沒不現。
如四十天子。如是四百、八百、十千天子亦如是說。
^n508【五〇八】^cb135a8如是我聞：
一時，佛住王舍城迦蘭陀竹園。
時，尊者大目犍連與尊者勒叉那比丘共在耆闍崛山中。
^cb135a10尊者勒叉那晨朝詣尊者大目犍連所，
語尊者大目犍連：「共出耆闍崛山，入王舍城乞食。」
時，尊者大目犍連默然而許，即共出耆闍崛山，入王舍城乞食。
行至一處，尊者大目犍連心有所念，欣然微笑。
^cb135a14尊者勒叉那見微笑已，即問尊者大目犍連言：
「若佛及佛弟子欣然微笑，非無因緣，尊者今日何因何緣而發微笑？」
^cb135a17尊者大目犍連言：「所問非時，且入王舍城乞食，
還於世尊前，當問是事，是應時問，當為汝說。」
^cb135a19時，尊者大目揵連與尊者勒叉那入王舍城乞食而還，
洗足，舉衣鉢，俱詣佛所，稽首佛足，退坐一面。
尊者勒叉那問尊者大目揵連：「我今晨朝與汝共出耆闍崛山乞食，
汝於一處欣然微笑，我即問汝微笑因緣，
汝答我言所問非時，今復問汝何因何緣欣然微笑？」
^cb135a26尊者大目犍連語尊者勒叉那：「我路中見一眾生，
身如樓閣，啼哭號呼，憂悲苦痛，乘虛而行。
我見是已，作是思惟：『如是眾生受如此身，而有如是憂悲大苦。』
故發微笑。」
^cb135b1爾時，世尊告諸比丘：「善哉！
善哉！我聲聞中，住實眼、實智、實義、實法，
決定通達，見是眾生，我亦見此眾生，而不說者，恐人不信。
所以者何？如來所說，有不信者，是愚癡人長夜受苦。」
^cb135b5佛告諸比丘：「過去世時，彼大身眾生在此王舍城，
為屠牛兒，以屠牛因緣故，於百千歲墮地獄中，
從地獄出，有屠牛餘罪，得如是身，常受如是憂悲惱苦。
如是，諸比丘！如尊者大目犍連所見不異，汝等受持。」
^cb135b10佛說此經已，諸比丘聞佛所說，歡喜奉行。
^n509【五〇九】^cb135b12如是我聞：
一時，佛住王舍城迦蘭陀竹園。
爾時，尊者大目犍連與尊者勒叉那在耆闍崛山。
^cb135b14尊者勒叉那於晨朝時詣尊者大目犍連所，
語尊者大目犍連：「共出耆闍崛山，入王舍城乞食。」
尊者大目犍連默然而許，即共出耆闍崛山，入王舍城乞食。
^cb135b17行至一處，尊者大目犍連心有所念，欣然微笑。
尊者勒叉那見尊者大目犍連微笑，即問言：「尊者！
若佛及佛聲聞弟子欣然微笑，非無因緣，尊者今日何因何緣而發微笑？」
^cb135b21尊者大目犍連言：「所問非時，且乞食，還於世尊前，
當問是事，是應時問。」
^cb135b23尊者大目犍連與尊者勒叉那共入城乞食，
食已還，洗足，舉衣鉢，俱詣佛所，稽首佛足，退坐一面。
尊者勒叉那問尊者大目犍連：「我今晨朝與汝共入王舍城乞食，
汝於一處欣然微笑，我即問汝何因緣笑，
汝答我言所問非時，我今問汝何因何緣欣然微笑？」
^cb135b29尊者大目犍連語尊者勒叉那：「我於路中見一眾生，
筋骨相連，舉身不淨，臭穢可厭，烏、鵄、鵰、
鷲、野干、餓狗隨而擭食，或從脇肋探其內藏而取食之，
極大苦痛，啼哭號呼。
我見是已，心即念言：『如是眾生得如是身，而受如是不饒益苦。』」
^cb135c5爾時，世尊告諸比丘：「善哉！
比丘！我聲聞中住實眼、實智、實義、實法，
決定通達，見如是眾生。
我亦見是眾生，而不說者，恐不信故。
所以者何？如來所說，有不信者，是愚癡人長夜當受不饒益苦。
諸比丘！是眾生者，過去世時，於此王舍城為屠牛弟子，
緣屠牛罪故，已百千歲墮地獄中受無量苦，
彼屠牛惡行餘罪緣故，今得此身，續受如是不饒益苦。
諸比丘！如大目揵連所見，真實不異，汝等受持。」
^cb135c15佛說此經已，諸比丘聞佛所說，歡喜奉行。
^n510【五一〇】^cb135c17如是我聞：
一時，佛住王舍城迦蘭陀竹園。
尊者大目犍連與尊者勒叉那在耆闍崛山中。
^cb135c19尊者勒叉那於晨朝時詣尊者大目犍連所，
語尊者大目犍連：「共出耆闍崛山，入王舍城乞食。」
尊者大目犍連默然而許，即共出耆闍崛山，入王舍城乞食。
^cb135c22行至一處，尊者大目犍連心有所念，欣然微笑。
尊者勒叉那見尊者大目犍連微笑，即問言：「尊者！
若佛及佛聲聞弟子欣然微笑，非無因緣，尊者今日何因何緣而發微笑？」
^cb135c26尊者大目犍連言：「所問非時，且乞食，還於世尊前，
當問是事，是應時問。」
^cb135c28尊者大目犍連與尊者勒叉那共入城乞食已，
還洗足，舉衣鉢，俱詣佛所，稽首佛足，退坐一面。
尊者勒叉那問尊者大目犍連：「我今晨朝共入王舍城乞食，
汝於一處欣然微笑，我即問汝微笑因緣，
汝答我言所問非時，我今問汝何因何緣欣然微笑？」
^cb136a5尊者大目犍連語勒叉那：「我於路中見一大身眾生，
舉身無皮，純一肉段，乘空而行，烏、鵄、鵰、
鷲、野干、餓狗隨而擭食，或從脇肋探其內藏而取食之，
苦痛切迫，啼哭號呼。
我即思惟：『如是眾生得如是身，乃受如是不饒益苦。』」
^cb136a10佛告諸比丘：「善哉！
比丘！我聲聞中，住實眼、實智、實義、實法，
決定通達，見是眾生，我亦見是眾生，而不說者，恐不信故。
所以者何？如來所說，有不信者，是愚癡人長夜當受不饒益苦。
諸比丘！是眾生者，過去世時，於此王舍城為屠羊者，
緣斯罪故，已百千歲墮地獄中受無量苦，
今得此身，餘罪緣故，續受斯苦。
諸比丘！如大目犍連所見，真實無異，汝等受持。」
^cb136a18佛說此經已，諸比丘聞佛所說，歡喜奉行。
^n511【五一一】^cb136a20如是我聞：
一時，佛住王舍城，乃至尊者大目犍連於路中見一大身眾生，
舉體無皮，形如脯腊，乘虛而行。
乃至佛告諸比丘：「此眾生者，過去世時，
於此王舍城為屠羊弟子，屠羊罪故，已百千歲墮地獄中受無量苦，
今得此身，續受斯罪。
諸比丘！如大目犍連所見，真實無異，當受持之。」
^cb136a26佛說此經已，諸比丘聞佛所說，歡喜奉行。
^n512【五一二】^cb136a28如是我聞：
一時，佛住王舍城，乃至路中見一大身眾生，
舉體無皮，形如肉段，乘虛而行。
乃至佛告諸比丘：「此眾生者，過去世時，
於此王舍城自墮其胎，緣斯罪故，墮地獄中已百千歲，
受無量苦，以餘罪故，今得此身，續受斯苦。
諸比丘！如大目犍連所見，真實無異，當受持之。」
^cb136b5佛說此經已，諸比丘聞佛所說，歡喜奉行。
^n513【五一三】^cb136b7如是我聞：
一時，佛住王舍城，乃至尊者大目犍連於路中見一大身眾生，
舉體生毛，毛如大針，針皆火然，還燒其體，痛徹骨髓。
乃至佛告諸比丘：「此眾生者，過去世時，
於此王舍城為調象士，緣斯罪故，已百千歲墮地獄中受無量苦，
地獄餘罪，今得此身，續受斯苦。
諸比丘！如大目犍連所見，真實不異，當受持之。」
^cb136b14佛說此經已，諸比丘聞佛所說，歡喜奉行。
^cb136b16如調象士，如是調馬士、調牛士、好讒人者，
及諸種種苦切人者，亦復如是。
^n514【五一四】^cb136b18如是我聞：
一時，佛住王舍城，乃至尊者大目犍連於路中見一大身眾生，
舉身生毛，毛利如刀，其毛火然，還割其體，痛徹骨髓。
乃至佛告諸比丘：「此眾生者，過去世時，
於此王舍城好樂戰諍，刀劍傷人，已百千歲墮地獄中受無量苦，
地獄餘罪，今得此身，續受斯苦。
諸比丘！如大目犍連所見，真實不異，當受持之。」
^cb136b25佛說此經已，諸比丘聞佛所說，歡喜奉行。
^n515【五一五】^cb136b27如是我聞：
一時，佛住王舍城，乃至尊者大目犍連於路中見一大身眾生，
遍身生毛，其毛似箭，皆悉火然，還燒其身，痛徹骨髓。
乃至佛告諸比丘：「此眾生者，過去世時，
於此王舍城曾為獵師，射諸禽獸，緣斯罪故，
已百千歲墮地獄中受無量苦，地獄餘罪，
今得此身，續受斯苦。
諸比丘！如大目犍連所見，真實不異，當受持之。」
^cb136c5佛說此經已，諸比丘聞佛所說，歡喜奉行。
^n516【五一六】^cb136c7如是我聞：
一時，佛住王舍城，乃至我於路中見一大身眾生，
舉體生毛，毛如䂎𨥨，毛悉火然，還燒其身，痛徹骨髓。
乃至佛告諸比丘：「此眾生者，過去世時，
於此王舍城為屠猪人，䂎殺群猪，緣斯罪故，
已百千歲墮地獄中受無量苦，地獄餘罪，
今得此身，續受斯苦。
諸比丘！如大目犍連所見，真實不異，當受持之。」
^cb136c14佛說此經已，諸比丘聞佛所說，歡喜奉行。
^n517【五一七】^cb136c16如是我聞：
一時，佛住王舍城，乃至我於路中見一大身無頭眾生，
兩邊生目，胸前生口，身常流血，諸蟲唼𭊺食，痛徹骨髓。
乃至佛告諸比丘：「此眾生者，過去世時，
於此王舍城好斷人頭，緣斯罪故，已百千歲墮地獄中受無量苦，
今得此身，續受斯苦。
諸比丘！如大目犍連所見，真實不異，當受持之。」
^cb136c23佛說此經已，諸比丘聞佛所說，歡喜奉行。
^cb136c25如斷人頭，捉頭亦如是。
^n518【五一八】^cb136c26如是我聞：
一時，佛住王舍城。
乃至我於路中見一眾生，陰卵如瓮，坐則踞上，行則肩擔。
乃至佛告諸比丘：「此眾生者，過去世時，
於王舍城作鍛銅師，偽器欺人，緣斯罪故，
已地獄中受無量苦，地獄餘罪，今得此身，續受斯苦。
諸比丘！如大目犍連所見，真實不異，當受持之。」
^cb137a3佛說此經已，諸比丘聞佛所說，歡喜奉行。
^cb137a5如鍛銅師，如是斗秤欺人、村主、市監，亦復如是。
^n519【五一九】^cb137a7如是我聞：
一時，佛住王舍城。
乃至路中見一眾生，以銅鐵羅網自纏其身，
火常熾然，還燒其體，痛徹骨髓，乘虛而行。
佛告諸比丘：「此眾生者，過去世時，於此王舍城為捕魚師，
緣斯罪故，已地獄中受無量苦，地獄餘罪，
今受此身，續受斯苦。
諸比丘！如大目犍連所見，真實不異，當受持之。」
^cb137a13佛說此經已，諸比丘聞佛所說，歡喜奉行。`)