jsonp(4,{"name":"dc","start":5434},`　如是展轉教，　　至于第五十，
　最後人獲福，　　今當分別之。
　如有大施主，　　供給無量眾，
　具滿八十歲，　　隨意之所欲。
　見彼衰老相，　　髮白而面皺，
　齒踈形枯竭，　　念其死不久，
　我今應當教，　　令得於道果。
　即為方便說，　　涅槃真實法，
　世皆不牢固，　　如水沫泡焰，
　汝等咸應當，　　疾生厭離心。
　諸人聞是法，　　皆得阿羅漢，
　具足六神通，　　三明八解脫。
　最後第五十，　　聞一偈隨喜，
　是人福勝彼，　　不可為譬喻。
　如是展轉聞，　　其福尚無量，
　何況於法會，　　初聞隨喜者。
　若有勸一人，　　將引聽法華，
　言此經深妙，　　千萬劫難遇，
　即受教往聽，　　乃至須臾聞，
　斯人之福報，　　今當分別說。
　世世無口患，　　齒不踈黃黑，
　脣不厚褰缺，　　無有可惡相，
　舌不乾黑短，　　鼻高修且直，
　額廣而平正，　　面目悉端嚴，
　為人所喜見，　　口氣無臭穢，
　優鉢華之香、　　常從其口出。
　若故詣僧坊，　　欲聽法華經，
　須臾聞歡喜，　　今當說其福。
　後生天人中，　　得妙象馬車，
　珍寶之輦輿，　　及乘天宮殿。
　若於講法處，　　勸人坐聽經，
　是福因緣得，　　釋梵轉輪座。
　何況一心聽，　　解說其義趣，
　如說而修行，　　其福不可量。」
妙法蓮華經法師功德品第十九
[0047c03] 爾時佛告常精進菩薩摩訶薩：「若善男子、善女人，受持是法華經，若讀、若誦、若解說、若書寫，是人當得八百眼功德、千二百耳功德、八百鼻功德、千二百舌功德、八百身功德、千二百意功德，以是功德、莊嚴六根，皆令清淨。是善男子、善女人，父母所生清淨肉眼，見於三千大千世界內外所有山林河海，下至阿鼻地獄，上至有頂，亦見其中一切眾生，及業因緣、果報生處，悉見悉知。」
[0047c11] 爾時世尊欲重宣此義，而說偈言：
「若於大眾中，　　以無所畏心、
　說是法華經，　　汝聽其功德。
　是人得八百、　　功德殊勝眼，
　以是莊嚴故，　　其目甚清淨。
　父母所生眼，　　悉見三千界，
　內外彌樓山，　　須彌及鐵圍，
　并諸餘山林、　　大海江河水，
　下至阿鼻獄，　　上至有頂處，
　其中諸眾生，　　一切皆悉見。
　雖未得天眼，　　肉眼力如是。
[0047c23] 「復次，常精進！若善男子、善女人，受持此經，若讀、若誦、若解說、若書寫，得千二百耳功德。以是清淨耳，聞三千大千世界，下至阿鼻地獄，上至有頂，其中內外種種語言音聲——
象聲、馬聲、牛聲、車聲，啼哭聲、愁歎聲，螺聲、鼓聲、鍾聲、鈴聲，笑聲、語聲，男聲、女聲、童子聲、童女聲，法聲、非法聲，苦聲、樂聲，凡夫聲、聖人聲，喜聲、不喜聲，天聲、龍聲、夜叉聲、乾闥婆聲、阿修羅聲、迦樓羅聲、緊那羅聲、摩睺羅伽聲，火聲、水聲、風聲，地獄聲、畜生聲、餓鬼聲，比丘聲、比丘尼聲，聲聞聲、辟支佛聲，菩薩聲、佛聲——
以要言之，三千大千世界中一切內外所有諸聲，雖未得天耳，以父母所生清淨常耳，皆悉聞知，如是分別種種音聲而不壞耳根。」
[0048a08] 爾時世尊欲重宣此義，而說偈言：
「父母所生耳，　　清淨無濁穢，
　以此常耳聞，　　三千世界聲。
　象馬車牛聲，　　鍾鈴螺鼓聲，
　琴瑟箜篌聲，　　簫笛之音聲，
　清淨好歌聲，　　聽之而不著，
　無數種人聲，　　聞悉能解了。
　又聞諸天聲，　　微妙之歌音，
　及聞男女聲，　　童子童女聲。
　山川嶮谷中，　　迦陵頻伽聲，
　命命等諸鳥，　　悉聞其音聲。
　地獄眾苦痛，　　種種楚毒聲，
　餓鬼飢渴逼，　　求索飲食聲，
　諸阿修羅等，　　居在大海邊，
　自共語言時，　　出于大音聲。
　如是說法者，　　安住於此間，
　遙聞是眾聲，　　而不壞耳根。
　十方世界中，　　禽獸鳴相呼，
　其說法之人，　　於此悉聞之。
　其諸梵天上，　　光音及遍淨，
　乃至有頂天，　　言語之音聲，
　法師住於此，　　悉皆得聞之。
　一切比丘眾，　　及諸比丘尼，
　若讀誦經典，　　若為他人說，
　法師住於此，　　悉皆得聞之。
　復有諸菩薩，　　讀誦於經法，
　若為他人說，　　撰集解其義，
　如是諸音聲，　　悉皆得聞之。
　諸佛大聖尊，　　教化眾生者，
　於諸大會中，　　演說微妙法，
　持此法華者，　　悉皆得聞之。
　三千大千界，　　內外諸音聲，
　下至阿鼻獄，　　上至有頂天，
　皆聞其音聲，　　而不壞耳根，
　其耳聰利故，　　悉能分別知。
　持是法花者，　　雖未得天耳，
　但用所生耳，　　功德已如是。
[0048b16] 「復次，常精進！若善男子、善女人，受持是經，若讀、若誦、若解說、若書寫，成就八百鼻功德。以是清淨鼻根，聞於三千大千世界上下內外種種諸香——
須曼那華香、闍提華香、末利華香、瞻蔔華香、波羅羅華香，赤蓮華香、青蓮華香、白蓮華香，華樹香、菓樹香，栴檀香、沈水香、多摩羅跋香、多伽羅香，及千萬種和香，若末、若丸、若塗香——
持是經者，於此間住，悉能分別。又復別知眾生之香——
象香、馬香、牛羊等香，男香、女香、童子香、童女香，及草木叢林香——
若近、若遠、所有諸香，悉皆得聞，分別不錯。
持是經者，雖住於此，亦聞天上諸天之香——波利質多羅、拘鞞陀羅樹香，及曼陀羅華香、摩訶曼陀羅華香、曼殊沙華香、摩訶曼殊沙華香、栴檀、沈水、種種末香，諸雜華香——如是等天香和合所出之香，無不聞知。又聞諸天身香——釋提桓因在勝殿上，五欲娛樂嬉戲時香；若在妙法堂上，為忉利諸天說法時香；若於諸園遊戲時香；及餘天等男女身香，皆悉遙聞。
如是展轉乃至梵世，上至有頂諸天身香，亦皆聞之，并聞諸天所燒之香。及聲聞香、辟支佛香、菩薩香、諸佛身香，亦皆遙聞，知其所在。雖聞此香，然於鼻根不壞不錯，若欲分別為他人說，憶念不謬。」
[0048c11] 爾時世尊欲重宣此義，而說偈言：
「是人鼻清淨，　　於此世界中，
　若香若臭物，　　種種悉聞知。
　須曼那闍提、　　多摩羅栴檀、
　沈水及桂香，　　種種華菓香，
　及知眾生香，　　男子女人香，
　說法者遠住，　　聞香知所在。
　大勢轉輪王，　　小轉輪及子，
　群臣諸宮人，　　聞香知所在。
　身所著珍寶，　　及地中寶藏，
　轉輪王寶女，　　聞香知所在。
　諸人嚴身具，　　衣服及瓔珞，
　種種所塗香，　　聞香知其身。
　諸天若行坐，　　遊戲及神變，
　持是法華者，　　聞香悉能知。
　諸樹華菓實，　　及酥油香氣，
　持經者住此，　　悉知其所在。
　諸山深嶮處，　　栴檀樹花敷，
　眾生在中者，　　聞香皆能知。
　鐵圍山大海，　　地中諸眾生，
　持經者聞香，　　悉知其所在。
　阿修羅男女，　　及其諸眷屬，
　鬪諍遊戲時，　　聞香皆能知。
　曠野險隘處，　　師子象虎狼，
　野牛水牛等，　　聞香知所在。
　若有懷妊者，　　未辯其男女，
　無根及非人，　　聞香悉能知。
　以聞香力故，　　知其初懷妊，
　成就不成就，　　安樂產福子。
　以聞香力故，　　知男女所念，
　染欲癡恚心，　　亦知修善者。
　地中眾伏藏，　　金銀諸珍寶，
　銅器之所盛，　　聞香悉能知。
　種種諸瓔珞，　　無能識其價，
　聞香知貴賤，　　出處及所在。
　天上諸華等，　　曼陀曼殊沙、
　波利質多樹，　　聞香悉能知。
　天上諸宮殿，　　上中下差別，
　眾寶花莊嚴，　　聞香悉能知。
　天園林勝殿，　　諸觀妙法堂，
　在中而娛樂，　　聞香悉能知。
　諸天若聽法，　　或受五欲時，
　來往行坐臥，　　聞香悉能知。
　天女所著衣，　　好華香莊嚴，
　周旋遊戲時，　　聞香悉能知。
　如是展轉上，　　乃至於梵世，
　入禪出禪者，　　聞香悉能知。
　光音遍淨天，　　乃至于有頂，
　初生及退沒，　　聞香悉能知。
　諸比丘眾等，　　於法常精進，
　若坐若經行，　　及讀誦經法，
　或在林樹下，　　專精而坐禪，
　持經者聞香，　　悉知其所在。
　菩薩志堅固，　　坐禪若讀誦，
　或為人說法，　　聞香悉能知。
　在在方世尊，　　一切所恭敬，
　愍眾而說法，　　聞香悉能知。
　眾生在佛前，　　聞經皆歡喜，
　如法而修行，　　聞香悉能知。
　雖未得菩薩，　　無漏法生鼻，
　而是持經者，　　先得此鼻相。」
[0049b15] 「復次，常精進！若善男子、善女人，受持是經，若讀、若誦、若解說、若書寫，得千二百舌功德。若好、若醜，若美、不美，及諸苦澁物，在其舌根，皆變成上味，如天甘露，無不美者。若以舌根於大眾中有所演說，出深妙聲，能入其心，皆令歡喜快樂。
又諸天子、天女，釋梵諸天，聞是深妙音聲，有所演說言論次第，皆悉來聽。及諸龍、龍女，夜叉、夜叉女，乾闥婆、乾闥婆女，阿修羅、阿修羅女，迦樓羅、迦樓羅女，緊那羅、緊那羅女，摩睺羅伽、摩睺羅伽女，為聽法故，皆來親近恭敬供養。
及比丘、比丘尼，優婆塞、優婆夷，國王、王子、群臣、眷屬，小轉輪王、大轉輪王、七寶千子內外眷屬，乘其宮殿，俱來聽法，以是菩薩善說法故。婆羅門、居士、國內人民、盡其形壽，隨侍供養。
又諸聲聞、辟支佛、菩薩、諸佛，常樂見之。是人所在方面，諸佛皆向其處說法，悉能受持一切佛法，又能出於深妙法音。」
[0049c03] 爾時世尊欲重宣此義，而說偈言：
「是人舌根淨，　　終不受惡味，
　其有所食噉，　　悉皆成甘露。
　以深淨妙聲，　　於大眾說法，
　以諸因緣喻，　　引導眾生心，
　聞者皆歡喜，　　設諸上供養。
　諸天龍夜叉，　　及阿修羅等，
　皆以恭敬心，　　而共來聽法，
　是說法之人，　　若欲以妙音，
　遍滿三千界，　　隨意即能至。
　大小轉輪王，　　及千子眷屬，
　合掌恭敬心，　　常來聽受法。
　諸天龍夜叉、　　羅剎毘舍闍，
　亦以歡喜心，　　常樂來供養。
　梵天王魔王，　　自在大自在，
　如是諸天眾，　　常來至其所。
　諸佛及弟子，　　聞其說法音，
　常念而守護，　　或時為現身。
[0049c22] 「復次，常精進！若善男子、善女人，受持是經，若讀、若誦，若解說、若書寫，得八百身功德。得清淨身、如淨琉璃，眾生憙見。其身淨故，三千大千世界眾生，生時、死時，上下、好醜，生善處、惡處，悉於中現。及鐵圍山、大鐵圍山、彌樓山、摩訶彌樓山等諸山，及其中眾生，悉於中現。下至阿鼻地獄，上至有頂，所有及眾生，悉於中現。若聲聞、辟支佛、菩薩、諸佛、說法，皆於身中現其色像。」
[0050a01] 爾時世尊欲重宣此義，而說偈言：
「若持法花者，　　其身甚清淨，
　如彼淨琉璃，　　眾生皆憙見。
　又如淨明鏡，　　悉見諸色像，
　菩薩於淨身，　　皆見世所有，
　唯獨自明了，　　餘人所不見。
　三千世界中，　　一切諸群萌，
　天人阿修羅、　　地獄鬼畜生，
　如是諸色像，　　皆於身中現。
　諸天等宮殿，　　乃至於有頂，
　鐵圍及彌樓、　　摩訶彌樓山，
　諸大海水等，　　皆於身中現。
　諸佛及聲聞，　　佛子菩薩等，
　若獨若在眾，　　說法悉皆現。
　雖未得無漏，　　法性之妙身，
　以清淨常體，　　一切於中現。
[0050a18] 「復次，常精進！若善男子、善女人，如來滅後、受持是經，若讀、若誦、若解說、若書寫，得千二百意功德。以是清淨意根，乃至聞一偈一句，通達無量無邊之義，解是義已，能演說一句一偈至於一月、四月乃至一歲，諸所說法，隨其義趣，皆與實相不相違背。若說俗間經書、治世語言、資生業等，皆順正法。
三千大千世界六趣眾生，心之所行、心所動作、心所戲論，皆悉知之。雖未得無漏智慧，而其意根、清淨如此。是人有所思惟、籌量、言說，皆是佛法，無不真實，亦是先佛經中所說。」
[0050a29] 爾時世尊欲重宣此義，而說偈言：
「是人意清淨，　　明利無穢濁，
　以此妙意根，　　知上中下法，
　乃至聞一偈，　　通達無量義，
　次第如法說，　　月四月至歲。
　是世界內外，　　一切諸眾生，
　若天龍及人、　　夜叉鬼神等，
　其在六趣中，　　所念若干種，
　持法花之報，　　一時皆悉知。
　十方無數佛，　　百福莊嚴相，
　為眾生說法，　　悉聞能受持。
　思惟無量義，　　說法亦無量，
　終始不忘錯，　　以持法華故。
　悉知諸法相，　　隨義識次第，
　達名字語言，　　如所知演說。
　此人有所說，　　皆是先佛法，
　以演此法故，　　於眾無所畏。
　持法花經者，　　意根淨若斯，
　雖未得無漏，　　先有如是相。
　是人持此經，　　安住希有地，
　為一切眾生，　　歡喜而愛敬。
　能以千萬種，　　善巧之語言，
　分別而說法，　　持法花經故。」
妙法蓮華經常不輕菩薩品第二十
[0050b24] 爾時，佛告得大勢菩薩摩訶薩：「汝今當知！若比丘、比丘尼、優婆塞、優婆夷持法花經者，若有惡口、罵詈、誹謗，獲大罪報，如前所說；其所得功德，如向所說，眼、耳、鼻、舌、身、意清淨。
[0050b28] 「得大勢！乃往古昔，過無量無邊不可思議阿僧祇劫，有佛名威音王如來、應供、正遍知、明行足、善逝、世間解、無上士、調御丈夫、天人師、佛、世尊。劫名離衰，國名大成。其威音王佛，於彼世中，為天、人、阿修羅說法，為求聲聞者，說應四諦法，度生老病死，究竟涅槃；為求辟支佛者，說應十二因緣法；為諸菩薩，因阿耨多羅三藐三菩提，說應六波羅蜜法，究竟佛慧。
[0050c07] 「得大勢！是威音王佛，壽四十萬億那由他恒河沙劫；正法住世劫數，如一閻浮提微塵；像法住世劫數，如四天下微塵。其佛饒益眾生已，然後滅度。正法、像法滅盡之後，於此國土復有佛出，亦號威音王如來、應供、正遍知、明行足、善逝、世間解、無上士、調御丈夫、天人師、佛、世尊。如是次第有二萬億佛，皆同一號。
[0050c14] 「最初威音王如來既已滅度，正法滅後，於像法中，增上慢比丘有大勢力。
爾時有一菩薩比丘名常不輕。得大勢！以何因緣名常不輕？是比丘，凡有所見——若比丘、比丘尼、優婆塞、優婆夷——皆悉禮拜讚歎而作是言：『我深敬汝等，不敢輕慢。
所以者何？汝等皆行菩薩道，當得作佛。』而是比丘，不專讀誦經典，但行禮拜，乃至遠見四眾，亦復故往禮拜讚歎而作是言：『我不敢輕於汝等，汝等皆當作佛。』四眾之中，有生瞋恚、心不淨者，惡口罵詈言：『是無智比丘從何所來？自言：「我不輕汝。」而與我等授記，當得作佛。我等不用如是虛妄授記。』如此經歷多年，常被罵詈，不生瞋恚，常作是言：『汝當作佛。』
說是語時，眾人或以杖木瓦石而打擲之，避走遠住，猶高聲唱言：『我不敢輕於汝等，汝等皆當作佛。』以其常作是語故，增上慢比丘、比丘尼、優婆塞、優婆夷，號之為常不輕。是比丘臨欲終時，於虛空中，具聞威音王佛先所說法華經二十千萬億偈，悉能受持，即得如上眼根清淨、耳鼻舌身意根清淨。
得是六根清淨已，更增壽命二百萬億那由他歲，廣為人說是法華經。於時增上慢四眾——比丘、比丘尼、優婆塞、優婆夷——輕賤是人，為作不輕名者，見其得大神通力、樂說辯力、大善寂力，聞其所說，皆信伏隨從。
是菩薩復化千萬億眾，令住阿耨多羅三藐三菩提。命終之後，得值二千億佛，皆號日月燈明，於其法中，說是法華經。以是因緣，復值二千億佛，同號雲自在燈王，於此諸佛法中，受持讀誦，為諸四眾說此經典故，得是常眼清淨，耳、鼻、舌、身、意諸根清淨，於四眾中說法，心無所畏。
[0051a17] 「得大勢！是常不輕菩薩摩訶薩，供養如是若干諸佛，恭敬、尊重、讚歎、種諸善根，於後復值千萬億佛，亦於諸佛法中說是經典，功德成就，當得作佛。
[0051a21] 「得大勢！於意云何？爾時常不輕菩薩豈異人乎？則我身是。若我於宿世不受持讀誦此經、為他人說者，不能疾得阿耨多羅三藐三菩提。我於先佛所，受持讀誦此經、為人說故，疾得阿耨多羅三藐三菩提。
[0051a26] 「得大勢！彼時四眾——比丘、比丘尼、優婆塞、優婆夷——以瞋恚意輕賤我故，二百億劫常不值佛、不聞法、不見僧，千劫於阿鼻地獄受大苦惱。畢是罪已，復遇常不輕菩薩，教化阿耨多羅三藐三菩提。
[0051b01] 「得大勢，於汝意云何？爾時四眾常輕是菩薩者，豈異人乎？今此會中跋陀婆羅等五百菩薩、師子月等五百比丘、尼思佛等五百優婆塞，皆於阿耨多羅三藐三菩提不退轉者是。
[0051b05] 「得大勢！當知是法華經，大饒益諸菩薩摩訶薩，能令至於阿耨多羅三藐三菩提。是故諸菩薩摩訶薩，於如來滅後，常應受持、讀誦、解說、書寫是經。」
[0051b09] 爾時世尊欲重宣此義，而說偈言：
「過去有佛，　　號威音王，　　神智無量，
　將導一切，　　天人龍神，　　所共供養。
　是佛滅後，　　法欲盡時，　　有一菩薩，
　名常不輕。　　時諸四眾，　　計著於法。
　不輕菩薩，　　往到其所，　　而語之言：
『我不輕汝，　　汝等行道，　　皆當作佛。』
　諸人聞已，　　輕毀罵詈；　　不輕菩薩，
　能忍受之。　　其罪畢已，　　臨命終時，
　得聞此經，　　六根清淨。　　神通力故，
　增益壽命，　　復為諸人，　　廣說是經。
　諸著法眾，　　皆蒙菩薩，　　教化成就，
　令住佛道。　　不輕命終，　　值無數佛，
　說是經故，　　得無量福，　　漸具功德，
　疾成佛道。　　彼時不輕，　　則我身是。
　時四部眾，　　著法之者，　　聞不輕言：
『汝當作佛。』　　以是因緣，　　值無數佛。
　此會菩薩，　　五百之眾，　　并及四部，
　清信士女，　　今於我前，　　聽法者是。
　我於前世，　　勸是諸人，　　聽受斯經，
　第一之法。　　開示教人，　　令住涅槃，
　世世受持，　　如是經典。　　億億萬劫，
　至不可議，　　時乃得聞，　　是法華經。
　億億萬劫，　　至不可議，　　諸佛世尊、
　時說是經。　　是故行者，　　於佛滅後，
　聞如是經，　　勿生疑惑。　　應當一心、
　廣說此經，　　世世值佛，　　疾成佛道。」
妙法蓮華經如來神力品第二十一
[0051c09] 爾時，千世界微塵等菩薩摩訶薩，從地踊出者，皆於佛前一心合掌，瞻仰尊顏，而白佛言：「世尊！我等於佛滅後，世尊分身所在國土滅度之處，當廣說此經。
所以者何？我等亦自欲得是真淨大法，受持、讀誦、解說、書寫，而供養之。」
[0051c14] 爾時世尊，於文殊師利等無量百千萬億舊住娑婆世界菩薩摩訶薩，及諸比丘、比丘尼、優婆塞、優婆夷，天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，一切眾前，現大神力，出廣長舌上至梵世，一切毛孔放於無量無數色光，皆悉遍照十方世界。眾寶樹下、師子座上諸佛，亦復如是，出廣長舌，放無量光。釋迦牟尼佛及寶樹下諸佛現神力時，滿百千歲，然後還攝舌相。
一時謦欬、俱共彈指，是二音聲，遍至十方諸佛世界，地皆六種震動。其中眾生，天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，以佛神力故，皆見此娑婆世界，無量無邊百千萬億眾寶樹下、師子座上諸佛；及見釋迦牟尼佛共多寶如來，在寶塔中、坐師子座；
又見無量無邊百千萬億菩薩摩訶薩及諸四眾，恭敬圍繞釋迦牟尼佛。既見是已，皆大歡喜，得未曾有。
即時諸天、於虛空中、高聲唱言：「過此無量無邊百千萬億阿僧祇世界，有國名娑婆，是中有佛名釋迦牟尼，今為諸菩薩摩訶薩說大乘經，名妙法蓮華，教菩薩法，佛所護念。汝等當深心隨喜，亦當禮拜供養釋迦牟尼佛。」
彼諸眾生，聞虛空中聲已，合掌向娑婆世界作如是言：「南無釋迦牟尼佛！南無釋迦牟尼佛！」
以種種華、香、瓔珞、幡蓋，及諸嚴身之具、珍寶妙物，皆共遙散娑婆世界。所散諸物，從十方來，譬如雲集，變成寶帳，遍覆此間諸佛之上。于時十方世界，通達無礙，如一佛土。
[0052a13] 爾時，佛告上行等菩薩大眾：「諸佛神力如是，無量無邊、不可思議，若我以是神力，於無量無邊百千萬億阿僧祇劫，為囑累故，說此經功德，猶不能盡。
以要言之，如來一切所有之法、如來一切自在神力、如來一切祕要之藏、如來一切甚深之事，皆於此經宣示顯說。是故汝等於如來滅後，應一心受持、讀誦、解說、書寫、如說修行。所在國土，若有受持、讀誦、解說、書寫、如說修行，若經卷所住之處，若於園中、若於林中、若於樹下、若於僧坊、若白衣舍、若在殿堂、若山谷曠野，是中皆應起塔供養。
所以者何？當知是處、即是道場，諸佛於此得阿耨多羅三藐三菩提，諸佛於此轉于法輪，諸佛於此而般涅槃。」
[0052a27] 爾時世尊欲重宣此義，而說偈言：
「諸佛救世者，　　住於大神通，
　為悅眾生故，　　現無量神力，
　舌相至梵天，　　身放無數光，
　為求佛道者，　　現此希有事。
　諸佛謦欬聲，　　及彈指之聲，
　周聞十方國，　　地皆六種動。
　以佛滅度後，　　能持是經故，
　諸佛皆歡喜，　　現無量神力。
　囑累是經故，　　讚美受持者，
　於無量劫中，　　猶故不能盡。
　是人之功德，　　無邊無有窮，
　如十方虛空，　　不可得邊際。
　能持是經者，　　則為已見我，
　亦見多寶佛，　　及諸分身者，
　又見我今日，　　教化諸菩薩。
　能持是經者，　　令我及分身，
　滅度多寶佛，　　一切皆歡喜。
　十方現在佛，　　并過去未來，
　亦見亦供養，　　亦令得歡喜。
　諸佛坐道場，　　所得祕要法，
　能持是經者，　　不久亦當得。
　能持是經者，　　於諸法之義，
　名字及言辭，　　樂說無窮盡，
　如風於空中，　　一切無障礙。
　於如來滅後，　　知佛所說經，
　因緣及次第，　　隨義如實說，
　如日月光明，　　能除諸幽冥。
　斯人行世間，　　能滅眾生闇，
　教無量菩薩，　　畢竟住一乘。
　是故有智者，　　聞此功德利，
　於我滅度後，　　應受持斯經，
　是人於佛道，　　決定無有疑。」
妙法蓮華經囑累品第二十二
[0052c04] 爾時，釋迦牟尼佛從法座起，現大神力，以右手摩無量菩薩摩訶薩頂，而作是言：「我於無量百千萬億阿僧祇劫，修習是難得阿耨多羅三藐三菩提法，今以付囑汝等。汝等應當一心流布此法，廣令增益。」
如是三摩諸菩薩摩訶薩頂，而作是言：「我於無量百千萬億阿僧祇劫，修習是難得阿耨多羅三藐三菩提法，今以付囑汝等。汝等當受持、讀誦、廣宣此法，令一切眾生普得聞知。
所以者何？如來有大慈悲，無諸慳悋，亦無所畏，能與眾生，佛之智慧、如來智慧、自然智慧，如來是一切眾生之大施主。汝等亦應隨學如來之法，勿生慳悋。
於未來世，若有善男子、善女人，信如來智慧者，當為演說此法華經，使得聞知，為令其人得佛慧故。若有眾生不信受者，當於如來餘深法中，示教利喜。汝等若能如是，則為已報諸佛之恩。」
[0052c21] 時諸菩薩摩訶薩，聞佛作是說已，皆大歡喜遍滿其身，益加恭敬，曲躬、低頭，合掌向佛，俱發聲言：「如世尊勅，當具奉行。唯然，世尊！願不有慮。」諸菩薩摩訶薩眾，如是三反，俱發聲言：「如世尊勅，當具奉行。唯然，世尊！願不有慮。」
[0052c26] 爾時釋迦牟尼佛令十方來諸分身佛各還本土，而作是言：「諸佛各隨所安，多寶佛塔還可如故。」說是語時，十方無量分身諸佛——坐寶樹下師子座上者，及多寶佛，并上行等無邊阿僧祇菩薩大眾，舍利弗等聲聞四眾，及一切世間天、人、阿修羅等，聞佛所說，皆大歡喜。
妙法蓮華經藥王菩薩本事品第二十三
[0053a05] 爾時宿王華菩薩白佛言：「世尊！藥王菩薩云何遊於娑婆世界？世尊！是藥王菩薩有若干百千萬億那由他難行苦行？善哉，世尊！願少解說。」諸天、龍、神、夜叉、乾闥婆、阿修羅、迦樓羅、緊那羅、摩睺羅伽、人非人等，又他國土諸來菩薩，及此聲聞眾，聞皆歡喜。
[0053a10] 爾時佛告宿王華菩薩：「乃往過去無量恒河沙劫，有佛號日月淨明德如來、應供、正遍知、明行足、善逝、世間解、無上士、調御丈夫、天人師、佛、世尊。其佛有八十億大菩薩摩訶薩，七十二恒河沙大聲聞眾，佛壽四萬二千劫，菩薩壽命亦等。
彼國無有女人、地獄、餓鬼、畜生、阿修羅等，及以諸難；地平如掌，琉璃所成，寶樹莊嚴，寶帳覆上，垂寶華幡，寶瓶香爐周遍國界，七寶為臺，一樹一臺，其樹去臺盡一箭道。此諸寶樹，皆有菩薩、聲聞而坐其下。諸寶臺上，各有百億諸天作天伎樂，歌歎於佛，以為供養。
爾時彼佛為一切眾生憙見菩薩，及眾菩薩、諸聲聞眾，說法華經。
[0053a23] 「是一切眾生憙見菩薩，樂習苦行，於日月淨明德佛法中，精進經行，一心求佛，滿萬二千歲已，得現一切色身三昧。得此三昧已，心大歡喜，即作念言：『我得現一切色身三昧，皆是得聞法華經力，我今當供養日月淨明德佛及法華經。』即時入是三昧，於虛空中，雨曼陀羅華、摩訶曼陀羅華、細末堅黑栴檀，滿虛空中，如雲而下，又雨海此岸栴檀之香——此香六銖，價直娑婆世界——以供養佛。
作是供養已，從三昧起，而自念言：『我雖以神力供養於佛，不如以身供養。』即服諸香——栴檀、薰陸、兜樓婆、畢力迦、沈水、膠香，又飲瞻蔔諸華香油，滿千二百歲已，香油塗身，於日月淨明德佛前，以天寶衣而自纏身，灌諸香油，以神通力願而自然身，光明遍照八十億恒河沙世界。
其中諸佛同時讚言：『善哉，善哉！善男子！是真精進，是名真法供養如來。若以華、香、瓔珞、燒香、末香、塗香、天繒、幡蓋及海此岸栴檀之香，如是等種種諸物供養，所不能及；假使國城、妻子布施，亦所不及。善男子！是名第一之施，於諸施中最尊最上，以法供養諸如來故。』
作是語已而各默然。其身火燃千二百歲，過是已後，其身乃盡。
[0053b18] 「一切眾生憙見菩薩作如是法供養已，命終之後，復生日月淨明德佛國中，於淨德王家結加趺坐，忽然化生。即為其父而說偈言：
「『大王今當知，　　我經行彼處，
　　即時得一切，　　現諸身三昧。
　　懃行大精進，　　捨所愛之身，
　　供養於世尊，　　為求無上慧。』
[0053b26] 「說是偈已，而白父言：『日月淨明德佛，今故現在。我先供養佛已，得解一切眾生語言陀羅尼，復聞是法華經八百千萬億那由他甄迦羅、頻婆羅、阿閦婆等偈。大王！我今當還供養此佛。』白已，即坐七寶之臺，上昇虛空，高七多羅樹，往到佛所，頭面禮足，合十指爪，以偈讚佛：
「『容顏甚奇妙，　　光明照十方，
　　我適曾供養，　　今復還親覲。』
[0053c06] 「爾時，一切眾生憙見菩薩說是偈已，而白佛言：『世尊！世尊猶故在世。』
爾時日月淨明德佛，告一切眾生憙見菩薩：『善男子！我涅槃時到、滅盡時至，汝可安施床座，我於今夜當般涅槃。』又勅一切眾生憙見菩薩：『善男子！我以佛法囑累於汝及諸菩薩大弟子，并阿耨多羅三藐三菩提法，亦以三千大千七寶世界諸寶樹、寶臺及給侍諸天，悉付於汝。我滅度後，所有舍利亦付囑汝，當令流布，廣設供養，應起若干千塔。』如是日月淨明德佛勅一切眾生憙見菩薩已，於夜後分入於涅槃。
[0053c17] 「爾時，一切眾生憙見菩薩見佛滅度，悲感、懊惱，戀慕於佛，即以海此岸栴檀為𧂐，供養佛身，而以燒之。火滅已後，收取舍利，作八萬四千寶瓶，以起八萬四千塔，高三世界，表剎莊嚴，垂諸幡蓋，懸眾寶鈴。
[0053c22] 「爾時一切眾生憙見菩薩復自念言：『我雖作是供養，心猶未足，我今當更供養舍利。』便語諸菩薩大弟子及天、龍、夜叉等一切大眾：『汝等當一心念，我今供養日月淨明德佛舍利。』作是語已，即於八萬四千塔前，燃百福莊嚴臂七萬二千歲而以供養，令無數求聲聞眾、無量阿僧祇人，發阿耨多羅三藐三菩提心，皆使得住現一切色身三昧。
[0054a01] 「爾時，諸菩薩、天、人、阿修羅等，見其無臂，憂惱悲哀而作是言：『此一切眾生憙見菩薩，是我等師，教化我者，而今燒臂，身不具足。』于時一切眾生憙見菩薩，於大眾中立此誓言：『我捨兩臂，必當得佛金色之身，若實不虛，令我兩臂還復如故。』作是誓已，自然還復，由斯菩薩福德智慧淳厚所致。當爾之時，三千大千世界六種震動，天雨寶華，一切人、天得未曾有。」
[0054a09] 佛告宿王華菩薩：「於汝意云何？一切眾生憙見菩薩，豈異人乎？今藥王菩薩是也。其所捨身布施，如是無量百千萬億那由他數。
[0054a12] 「宿王華！若有發心欲得阿耨多羅三藐三菩提者，能燃手指，乃至足一指，供養佛塔，勝以國城、妻子，及三千大千國土山林河池、諸珍寶物、而供養者，若復有人，以七寶滿三千大千世界，供養於佛，及大菩薩、辟支佛、阿羅漢，是人所得功德，不如受持此法華經，乃至一四句偈，其福最多。
[0054a19] 「宿王華！譬如一切川流江河，諸水之中海為第一；此法華經亦復如是，於諸如來所說經中，最為深大。又如土山、黑山、小鐵圍山、大鐵圍山及十寶山，眾山之中，須彌山為第一；
此法華經亦復如是，於諸經中最為其上。又如眾星之中，月天子最為第一；此法華經亦復如是，於千萬億種諸經法中最為照明。又如日天子能除諸闇；此經亦復如是，能破一切不善之闇。又如諸小王中，轉輪聖王最為第一；此經亦復如是，於眾經中最為其尊。又如帝釋、於三十三天中王，此經亦復如是，諸經中王。
又如大梵天王，一切眾生之父；此經亦復如是，一切賢聖，學、無學，及發菩薩心者之父。又如一切凡夫人中，須陀洹、斯陀含、阿那含、阿羅漢、辟支佛為第一；此經亦復如是，一切如來所說、若菩薩所說、若聲聞所說，諸經法中，最為第一。有能受持是經典者，亦復如是，於一切眾生中、亦為第一。
一切聲聞、辟支佛中，菩薩為第一；此經亦復如是，於一切諸經法中、最為第一。如佛為諸法王；此經亦復如是，諸經中王。
[0054b11] 「宿王華！此經能救一切眾生者，此經能令一切眾生離諸苦惱，此經能大饒益一切眾生，充滿其願。如清涼池！能滿一切諸渴乏者，如寒者得火，如裸者得衣，如商人得主，如子得母，如渡得船，如病得醫，如暗得燈，如貧得寶，如民得王，如賈客得海，如炬除暗；此法華經亦復如是，能令眾生離一切苦、一切病痛，能解一切生死之縛。
若人得聞此法華經，若自書、若使人書，所得功德，以佛智慧籌量多少，不得其邊。若書是經卷，華、香、瓔珞、燒香、末香、塗香，幡蓋、衣服，種種之燈——酥燈、油燈、諸香油燈、瞻蔔油燈、須曼那油燈、波羅羅油燈、婆利師迦油燈、那婆摩利油燈——供養，所得功德，亦復無量。
[0054b26] 「宿王華！若有人聞是藥王菩薩本事品者，亦得無量無邊功德。若有女人聞是藥王菩薩本事品，能受持者，盡是女身，後不復受。若如來滅後後五百歲中，若有女人聞是經典，如說修行。於此命終，即往安樂世界，阿彌陀佛、大菩薩眾，圍繞住處，生蓮華中，寶座之上，不復為貪欲所惱，亦復不為瞋恚愚癡所惱，亦復不為憍慢嫉妬諸垢所惱，得菩薩神通、無生法忍。
得是忍已，眼根清淨，以是清淨眼根，見七百萬二千億那由他恒河沙等諸佛如來。是時諸佛遙共讚言：『善哉，善哉！善男子！汝能於釋迦牟尼佛法中，受持讀誦思惟是經，為他人說，所得福德無量無邊，火不能燒，水不能漂，汝之功德，千佛共說不能令盡。汝今已能破諸魔賊，壞生死軍，諸餘怨敵皆悉摧滅。
善男子！百千諸佛，以神通力共守護汝，於一切世間天、人之中無如汝者，唯除如來，其諸聲聞、辟支佛、乃至菩薩，智慧禪定無有與汝等者。』宿王華！此菩薩成就如是功德智慧之力。
若有人聞是藥王菩薩本事品，能隨喜讚善者，是人現世口中常出青蓮華香，身毛孔中常出牛頭栴檀之香，所得功德，如上所說。是故，宿王華！以此藥王菩薩本事品囑累於汝。我滅度後後五百歲中，廣宣流布於閻浮提，無令斷絕，惡魔、魔民、諸天、龍、夜叉、鳩槃茶等，得其便也。
[0054c23] 「宿王華！汝當以神通之力守護是經。
所以者何？此經則為閻浮提人，病之良藥。若人有病，得聞是經，病即消滅，不老不死。宿王華！汝若見有受持是經者，應以青蓮花盛滿末香，供散其上。散已，作是念言：『此人不久必當取草坐於道場，破諸魔軍，當吹法螺、擊大法鼓，度脫一切眾生老病死海。』是故求佛道者、見有受持是經典人，應當如是生恭敬心。」
[0055a03] 說是藥王菩薩本事品時，八萬四千菩薩得解一切眾生語言陀羅尼。多寶如來於寶塔中讚宿王華菩薩言：「善哉，善哉！宿王華！汝成就不可思議功德，乃能問釋迦牟尼佛如此之事，利益無量一切眾生。」
妙法蓮華經卷第六
^pb1^folio#sdpdrk7^bk#sdpdrk7<hidden=1>【妙法蓮華經卷第七】^lb^au【．．．．姚秦三藏法師鳩摩羅什奉詔譯】
妙音菩薩品第二十四
[0055a17] 爾時釋迦牟尼佛放大人相肉髻光明，及放眉間白毫相光，遍照東方百八萬億那由他恒河沙等諸佛世界。過是數已，有世界名淨光莊嚴，其國有佛，號淨華宿王智如來、應供、正遍知、明行足、善逝、世間解、無上士、調御丈夫、天人師、佛、世尊，為無量無邊菩薩大眾恭敬圍繞而為說法，釋迦牟尼佛白毫光明遍照其國。
爾時一切淨光莊嚴國中，有一菩薩名曰妙音，久已殖眾德本，供養親近無量百千萬億諸佛，而悉成就甚深智慧，得妙幢相三昧、法華三昧、淨德三昧、宿王戲三昧、無緣三昧、智印三昧、解一切眾生語言三昧、集一切功德三昧、清淨三昧、神通遊戲三昧、慧炬三昧、莊嚴王三昧、淨光明三昧、淨藏三昧、不共三昧、日旋三昧，得如是等百千萬億恒河沙等諸大三昧。
釋迦牟尼佛光照其身，即白淨華宿王智佛言：「世尊！我當往詣娑婆世界，禮拜、親近、供養釋迦牟尼佛，及見文殊師利法王子菩薩、藥王菩薩、勇施菩薩、宿王華菩薩、上行意菩薩、莊嚴王菩薩、藥上菩薩。」
[0055b08] 爾時淨華宿王智佛告妙音菩薩：「汝莫輕彼國，生下劣想。善男子！彼娑婆世界，高下不平，土石諸山，穢惡充滿，佛身卑小，諸菩薩眾其形亦小。而汝身四萬二千由旬，我身六百八十萬由旬，汝身第一端正，百千萬福，光明殊妙，是故汝往、莫輕彼國——若佛、菩薩及國土，生下劣想。」
[0055b14] 妙音菩薩白其佛言：「世尊！我今詣娑婆世界，皆是如來之力，如來神通遊戲，如來功德智慧莊嚴。」於是妙音菩薩不起于座，身不動搖，而入三昧，以三昧力，於耆闍崛山，去法座不遠，化作八萬四千眾寶蓮華，閻浮檀金為莖，白銀為葉，金剛為鬚，甄叔迦寶以為其臺。
[0055b21] 爾時，文殊師利法王子見是蓮華，而白佛言：「世尊！是何因緣，先現此瑞？有若干千萬蓮華，閻浮檀金為莖，白銀為葉，金剛為鬚，甄叔迦寶以為其臺。」
[0055b24] 爾時釋迦牟尼佛告文殊師利：「是妙音菩薩摩訶薩，欲從淨華宿王智佛國，與八萬四千菩薩，圍繞而來至此娑婆世界，供養、親近、禮拜於我，亦欲供養、聽法華經。」
[0055b28] 文殊師利白佛言：「世尊！是菩薩種何善本？修何功德？而能有是大神通力？行何三昧？願為我等說是三昧名字，我等亦欲勤修行之，行此三昧，乃能見是菩薩色相大小，威儀進止。唯願世尊以神通力，彼菩薩來，令我得見。」
[0055c04] 爾時釋迦牟尼佛告文殊師利：「此久滅度多寶如來，當為汝等而現其相。」
[0055c06] 時多寶佛告彼菩薩：「善男子！來，文殊師利法王子欲見汝身。」于時妙音菩薩於彼國沒，與八萬四千菩薩俱共發來。所經諸國，六種震動，皆悉雨於七寶蓮華；百千天樂，不鼓自鳴。是菩薩目如廣大青蓮華葉，正使和合百千萬月，其面貌端正復過於此，身真金色，無量百千功德莊嚴，威德熾盛，光明照曜，諸相具足，如那羅延堅固之身。入七寶臺，上昇虛空，去地七多羅樹，諸菩薩眾恭敬圍繞，而來詣此娑婆世界耆闍崛山。
到已，下七寶臺，以價直百千瓔珞，持至釋迦牟尼佛所，頭面禮足，奉上瓔珞，而白佛言：「世尊！淨華宿王智佛問訊世尊，少病、少惱，起居輕利，安樂行不？四大調和不？
世事可忍不？眾生易度不？無多貪欲、瞋恚、愚癡、嫉妬、慳慢不？無不孝父母、不敬沙門、邪見、不善心、不攝五情不？世尊！眾生能降伏諸魔怨不？久滅度多寶如來在七寶塔中，來聽法不？又問訊多寶如來，安隱、少惱，堪忍久住不？世尊！我今欲見多寶佛身，唯願世尊，示我令見。」
[0055c26] 爾時釋迦牟尼佛語多寶佛：「是妙音菩薩欲得相見。」
[0055c28] 時多寶佛告妙音言：「善哉，善哉！汝能為供養釋迦牟尼佛及聽法華經，并見文殊師利等，故來至此。」
[0056a02] 爾時華德菩薩白佛言：「世尊！是妙音菩薩，種何善根，修何功德，有是神力？」
[0056a03] 佛告華德菩薩：「過去有佛，名雲雷音王多陀阿伽度、阿羅訶、三藐三佛陀，國名現一切世間，劫名憙見，妙音菩薩於萬二千歲，以十萬種伎樂供養雲雷音王佛，并奉上八萬四千七寶鉢。以是因緣果報，今生淨華宿王智佛國，有是神力。
華德！於汝意云何？爾時雲雷音王佛所，妙音菩薩——伎樂供養、奉上寶器者，豈異人乎？今此妙音菩薩摩訶薩是。華德！是妙音菩薩，已曾供養親近無量諸佛，久殖德本，又值恒河沙等百千萬億那由他佛。
[0056a14] 「華德！汝但見妙音菩薩其身在此，而是菩薩，現種種身，處處為諸眾生說是經典——或現梵王身，或現帝釋身，或現自在天身，或現大自在天身，或現天大將軍身，或現毘沙門天王身，或現轉輪聖王身，或現諸小王身，或現長者身，或現居士身，或現宰官身，或現婆羅門身，
或現比丘、比丘尼、優婆塞、優婆夷身，或現長者居士婦女身，或現宰官婦女身，或現婆羅門婦女身，或現童男、童女身，或現天、龍、夜叉、乾闥婆、阿修羅、迦樓羅、緊那羅、摩睺羅伽、人非人等身，而說是經。諸有地獄、餓鬼、畜生，及眾難處，皆能救濟，乃至於王後宮，變為女身，而說是經。
[0056a26] 「華德！是妙音菩薩，能救護娑婆世界諸眾生者，是妙音菩薩如是種種變化現身，在此娑婆國土，為諸眾生說是經典，於神通、變化、智慧無所損減。是菩薩，以若干智慧明照娑婆世界，令一切眾生各得所知；於十方恒河沙世界中，亦復如是。
若應以聲聞形得度者，現聲聞形而為說法；應以辟支佛形得度者，現辟支佛形而為說法；應以菩薩形得度者，現菩薩形而為說法；應以佛形得度者，即現佛形而為說法。如是種種，隨所應度而為現形，乃至應以滅度而得度者，示現滅度。
[0056b09] 「華德！妙音菩薩摩訶薩，成就大神通智慧之力，其事如是。」
[0056b12] 爾時華德菩薩白佛言：「世尊！是妙音菩薩，深種善根。世尊！是菩薩住何三昧，而能如是在所變現，度脫眾生？」
[0056b14] 佛告華德菩薩：「善男子！其三昧名現一切色身，妙音菩薩住是三昧中，能如是饒益無量眾生。」
[0056b16] 說是妙音菩薩品時，與妙音菩薩俱來者八萬四千人，皆得現一切色身三昧；此娑婆世界無量菩薩，亦得是三昧及陀羅尼。
[0056b19] 爾時妙音菩薩摩訶薩供養釋迦牟尼佛及多寶佛塔已，還歸本土，所經諸國，六種震動，雨寶蓮華，作百千萬億種種伎樂。既到本國，與八萬四千菩薩、圍繞至淨華宿王智佛所，白佛言：
「世尊！我到娑婆世界饒益眾生，見釋迦牟尼佛，及見多寶佛塔，禮拜、供養；又見文殊師利法王子菩薩，及見藥王菩薩、得勤精進力菩薩、勇施菩薩等，亦令是八萬四千菩薩得現一切色身三昧。說是妙音菩薩來往品時，四萬二千天子得無生法忍，華德菩薩得法華三昧。」

姚秦三藏法師鳩摩羅什譯長行
隋北天竺沙門闍那崛多譯重頌
妙法蓮華經觀世音菩薩普門品第二十五
[0056c03] 爾時，無盡意菩薩即從座起，偏袒右肩，合掌向佛，而作是言：「世尊！觀世音菩薩，以何因緣名觀世音？」
[0056c05] 佛告無盡意菩薩：「善男子！若有無量百千萬億眾生受諸苦惱，聞是觀世音菩薩，一心稱名，觀世音菩薩即時觀其音聲，皆得解脫。
若有持是觀世音菩薩名者，設入大火，火不能燒，由是菩薩威神力故。若為大水所漂，稱其名號，即得淺處。若有百千萬億眾生，為求金、銀、琉璃、車璩、馬瑙、珊瑚、虎珀、真珠等寶，入於大海，假使黑風吹其船舫，飄墮羅剎鬼國，其中若有，乃至一人，稱觀世音菩薩名者，是諸人等皆得解脫羅剎之難。以是因緣，名觀世音。
若復有人臨當被害，稱觀世音菩薩名者，彼所執刀杖尋段段壞，而得解脫。若三千大千國土，滿中夜叉、羅剎，欲來惱人，聞其稱觀世音菩薩名者，是諸惡鬼，尚不能以惡眼視之，況復加害。
設復有人，若有罪、若無罪，杻械、枷鎖檢繫其身，稱觀世音菩薩名者，皆悉斷壞，即得解脫。若三千大千國土，滿中怨賊，有一商主，將諸商人，齎持重寶、經過嶮路，其中一人作是唱言：『諸善男子！勿得恐怖，汝等應當一心稱觀世音菩薩名號。是菩薩能以無畏施於眾生，汝等若稱名者，於此怨賊當得解脫。』眾商人聞，俱發聲言：『南無觀世音菩薩。』稱其名故，即得解脫。
[0056c29] 「無盡意！觀世音菩薩摩訶薩，威神之力巍巍如是。若有眾生多於婬欲，常念恭敬觀世音菩薩，便得離欲。若多瞋恚，常念恭敬觀世音菩薩，便得離瞋。若多愚癡，常念恭敬觀世音菩薩，便得離癡。
[0057a05] 「無盡意！觀世音菩薩有如是等大威神力，多所饒益，是故眾生常應心念。若有女人，設欲求男，禮拜供養觀世音菩薩，便生福德智慧之男；設欲求女，便生端正有相之女。宿殖德本，眾人愛敬。
[0057a09] 「無盡意！觀世音菩薩有如是力，若有眾生，恭敬禮拜觀世音菩薩，福不唐捐，是故眾生皆應受持觀世音菩薩名號。
[0057a12] 「無盡意！若有人受持六十二億恒河沙菩薩名字，復盡形供養飲食、衣服、臥具、醫藥。於汝意云何？是善男子、善女人，功德多不？」
[0057a15] 無盡意言：「甚多，世尊！」
[0057a16] 佛言：「若復有人受持觀世音菩薩名號，乃至一時禮拜、供養，是二人福，正等無異，於百千萬億劫不可窮盡。無盡意！受持觀世音菩薩名號，得如是無量無邊福德之利。」
[0057a20] 無盡意菩薩白佛言：「世尊！觀世音菩薩，云何遊此娑婆世界？云何而為眾生說法？方便之力，其事云何？」
[0057a22] 佛告無盡意菩薩：「善男子！若有國土眾生，
應以佛身得度者，觀世音菩薩即現佛身而為說法；
應以辟支佛身得度者，即現辟支佛身而為說法；
應以聲聞身得度者，即現聲聞身而為說法；
應以梵王身得度者，即現梵王身而為說法；
應以帝釋身得度者，即現帝釋身而為說法；
應以自在天身得度者，即現自在天身而為說法；
應以大自在天身得度者，即現大自在天身而為說法；
應以天大將軍身得度者，即現天大將軍身而為說法；
應以毘沙門身得度者，即現毘沙門身而為說法；
應以小王身得度者，即現小王身而為說法；
應以長者身得度者，即現長者身而為說法；
應以居士身得度者，即現居士身而為說法；
應以宰官身得度者，即現宰官身而為說法；
應以婆羅門身得度者，即現婆羅門身而為說法；
應以比丘、比丘尼、優婆塞、優婆夷身得度者，即現比丘、比丘尼、優婆塞、優婆夷身而為說法；
應以長者、居士、宰官、婆羅門婦女身得度者，即現婦女身而為說法；
應以童男、童女身得度者，即現童男、童女身而為說法；
應以天、龍、夜叉、乾闥婆、阿修羅、迦樓羅、緊那羅、摩睺羅伽、人非人等身得度者，即皆現之而為說法；
應以執金剛身得度者，即現執金剛身而為說法。
[0057b19] 「無盡意！是觀世音菩薩成就如是功德，以種種形，遊諸國土，度脫眾生。是故汝等，應當一心供養觀世音菩薩。是觀世音菩薩摩訶薩，於怖畏急難之中能施無畏，是故此娑婆世界，皆號之為施無畏者。」
[0057b24] 無盡意菩薩白佛言：「世尊！我今當供養觀世音菩薩。」即解頸眾寶珠、瓔珞，價直百千兩金，而以與之，作是言：「仁者！受此法施珍寶瓔珞。」時觀世音菩薩不肯受之。無盡意復白觀世音菩薩言：「仁者！愍我等故，受此瓔珞。」
[0057c01] 爾時佛告觀世音菩薩：「當愍此無盡意菩薩及四眾，天、龍、夜叉、乾闥婆、阿修羅、迦樓羅、緊那羅、摩睺羅伽、人非人等故，受是瓔珞。」
[0057c03] 即時觀世音菩薩愍諸四眾，及於天、龍、人非人等，受其瓔珞，分作二分，一分奉釋迦牟尼佛，一分奉多寶佛塔。
[0057c06] 「無盡意，觀世音菩薩有如是自在神力，遊於娑婆世界。」
[0057c07] 爾時無盡意菩薩以偈問曰：
「世尊妙相具，　　我今重問彼，
　佛子何因緣，　　名為觀世音？
　具足妙相尊，　　偈答無盡意：
『汝聽觀音行，　　善應諸方所，
　弘誓深如海，　　歷劫不思議，
　侍多千億佛，　　發大清淨願。
　我為汝略說，　　聞名及見身，
　心念不空過，　　能滅諸有苦。
　假使興害意，　　推落大火坑，
　念彼觀音力，　　火坑變成池。
　或漂流巨海，　　龍魚諸鬼難，
　念彼觀音力，　　波浪不能沒。
　或在須彌峯，　　為人所推墮，
　念彼觀音力，　　如日虛空住。
　或被惡人逐，　　墮落金剛山，
　念彼觀音力，　　不能損一毛。
　或值怨賊繞，　　各執刀加害，
　念彼觀音力，　　咸即起慈心。
　或遭王難苦，　　臨刑欲壽終，
　念彼觀音力，　　刀尋段段壞。
　或囚禁枷鎖，　　手足被杻械，
　念彼觀音力，　　釋然得解脫。
　呪詛諸毒藥，　　所欲害身者，
　念彼觀音力，　　還著於本人。
　或遇惡羅剎、　　毒龍諸鬼等，
　念彼觀音力，　　時悉不敢害。
　若惡獸圍遶，　　利牙爪可怖，
　念彼觀音力，　　疾走無邊方。
　蚖蛇及蝮蠍，　　氣毒煙火燃，
　念彼觀音力，　　尋聲自迴去。
　雲雷鼓掣電，　　降雹澍大雨，
　念彼觀音力，　　應時得消散。
　眾生被困厄，　　無量苦逼身，
　觀音妙智力，　　能救世間苦。
　具足神通力，　　廣修智方便，
　十方諸國土，　　無剎不現身。
　種種諸惡趣，　　地獄鬼畜生，
　生老病死苦，　　以漸悉令滅。
　真觀清淨觀，　　廣大智慧觀，
　悲觀及慈觀，　　常願常瞻仰。
　無垢清淨光，　　慧日破諸闇，
　能伏災風火，　　普明照世間。
　悲體戒雷震，　　慈意妙大雲，
　澍甘露法雨，　　滅除煩惱焰。
　諍訟經官處，　　怖畏軍陣中，
　念彼觀音力，　　眾怨悉退散。
　妙音觀世音，　　梵音海潮音，
　勝彼世間音，　　是故須常念，
　念念勿生疑。　　觀世音淨聖，
　於苦惱死厄，　　能為作依怙，
　具一切功德，　　慈眼視眾生，
　福聚海無量，　　是故應頂禮。』」
[0058b03] 爾時持地菩薩即從座起，前白佛言：「世尊！若有眾生，聞是觀世音菩薩品自在之業，普門示現神通力者，當知是人功德不少。」
[0058b05] 佛說是普門品時，眾中八萬四千眾生，皆發無等等阿耨多羅三藐三菩提心。
妙法蓮華經陀羅尼品第二十六
[0058b09] 爾時，藥王菩薩即從座起，偏袒右肩，合掌向佛，而白佛言：「世尊！若善男子、善女人，有能受持法華經者——若讀誦通利，若書寫經卷——得幾所福？」
[0058b12] 佛告藥王：「若有善男子、善女人，供養八百萬億那由他恒河沙等諸佛。於汝意云何？其所得福，寧為多不？」
[0058b14] 「甚多，世尊。」
[0058b15] 佛言：「若善男子、善女人，能於是經，乃至受持一四句偈，讀誦、解義、如說修行，功德甚多。」
[0058b17] 爾時藥王菩薩白佛言：「世尊！我今當與說法者陀羅尼呪，以守護之。」即說呪曰：
[0058b19] 「安爾(一)　曼爾(二)　摩禰(三)　摩摩禰(四)　旨隷(五)　遮梨第(六)　賒咩(羊鳴音)(七)　賒履(冈雉反)多瑋(八)　羶(輸千反)帝(九)　目帝(十)　目多履(十一)　娑履(十二)　阿瑋娑履(十三)　桑履(十四)　娑履(十五)　叉裔(十六)　阿叉裔(十七)　阿耆膩(十八)　羶帝(十九)　賒履(二十)　陀羅尼(二十一)　阿盧伽婆娑(蘇奈反)簸蔗毘叉膩(二十二)　禰毘剃(二十三)　阿便哆(都餓反)邏禰履剃(二十四)　阿亶哆波隷輸地(途賣反)(二十五)　漚究隷(二十六)　牟究隷(二十七)　阿羅隷(二十八)　波羅隷(二十九)　首迦差(初几反)(三十)　阿三磨三履(三十一)　佛馱毘吉利袠帝(三十二)　達磨波利差(猜離反)帝(三十三)　僧伽涅瞿沙禰(三十四)　婆舍婆舍輸地(三十五)　曼哆邏(三十六)　曼哆邏叉夜多(三十七)　郵樓哆(三十八)　郵樓哆憍舍略(來加反)(三十九)　惡叉邏(四十)　惡叉冶多冶(四十一)　阿婆盧(四十二)　阿摩若(荏蔗反)那多夜(四十三)
[0058c04] 「世尊！是陀羅尼神咒，六十二億恒河沙等諸佛所說，若有侵毀此法師者，則為侵毀是諸佛已。」
[0058c06] 時釋迦牟尼佛讚藥王菩薩言：「善哉，善哉！藥王！汝愍念擁護此法師故，說是陀羅尼，於諸眾生，多所饒益。」
[0058c09] 爾時勇施菩薩白佛言：「世尊！我亦為擁護讀誦受持法華經者，說陀羅尼。若此法師得是陀羅尼，若夜叉、若羅剎、若富單那、若吉遮、若鳩槃茶、若餓鬼等，伺求其短，無能得便。」即於佛前而說呪曰：
[0058c14] 「痤(誓螺反)隷(一)摩訶痤隷(二)郁枳(三)目枳(四)阿隷(五)阿羅婆第(六)涅隷第(七)涅隷多婆第(八)伊緻(猪履反)柅(女氏反)(九)韋緻柅(十)旨緻柅(十一)涅隷墀柅(十二)涅犁墀婆底(十三)
[0059a04] 「世尊！是陀羅尼神呪，恒河沙等諸佛所說，亦皆隨喜，若有侵毀此法師者，則為侵毀是諸佛已。」
[0059a07] 爾時毘沙門天王護世者白佛言：「世尊！我亦為愍念眾生、擁護此法師故，說是陀羅尼。」即說呪曰：
[0059a10] 「阿梨(一)那梨(二)㝹那梨(三)阿那盧(四)那履(五)拘那履(六)
[0059a12] 「世尊！以是神呪擁護法師，我亦自當擁護持是經者，令百由旬內無諸衰患。」
[0059a13] 爾時持國天王在此會中，與千萬億那由他乾闥婆眾，恭敬圍繞，前詣佛所，合掌白佛言：「世尊！我亦以陀羅尼神呪，擁護持法華經者。」即說呪曰：
[0059a18] 「阿伽禰(一)伽禰(二)瞿利(三)乾陀利(四)旃陀利(五)摩蹬耆(六)常求利(七)浮樓莎柅(八)頞底(九)
[0059a20] 「世尊！是陀羅尼神呪，四十二億諸佛所說，若有侵毀此法師者，則為侵毀是諸佛已。」
[0059a22] 爾時有羅剎女等，一名藍婆，二名毘藍婆，三名曲齒，四名華齒，五名黑齒，六名多髮，七名無厭足，八名持瓔珞，九名睪帝，十名奪一切眾生精氣，是十羅剎女，與鬼子母，并其子及眷屬，俱詣佛所，同聲白佛言：「世尊！我等亦欲擁護讀誦受持法華經者，除其衰患，若有伺求法師短者，令不得便。」即於佛前，而說呪曰：
[0059b01] 「伊提履(一)伊提泯(二)伊提履(三)阿提履(四)伊提履(五)泥履(六)泥履(七)泥履(八)泥履(九)泥履(十)樓醯(十一)樓醯(十二)樓醯(十三)樓醯(十四)多醯(十五)多醯(十六)多醯(十七)兜醯(十八)㝹醯(十九)
[0059b05] 「寧上我頭上，莫惱於法師。若夜叉、若羅剎、若餓鬼、若富單那、若吉遮、若毘陀羅、若犍馱、若烏摩勒伽、若阿跋摩羅、若夜叉吉遮、若人吉遮，若熱病若一日、若二日、若三日、若四日乃至七日，若常熱病，若男形、若女形、若童男形、若童女形，乃至夢中，亦復莫惱。」即於佛前、而說偈言：
「若不順我呪，　　惱亂說法者，
　頭破作七分，　　如阿梨樹枝。
　如殺父母罪，　　亦如壓油殃，
　斗秤欺誑人，　　調達破僧罪。
　犯此法師者，　　當獲如是殃。」
[0059b17] 諸羅剎女說此偈已，白佛言：「世尊！我等亦當身自擁護受持、讀誦、修行是經者，令得安隱，離諸衰患，消眾毒藥。」
[0059b19] 佛告諸羅剎女：「善哉，善哉！汝等但能擁護受持法華名者，福不可量，何況擁護具足受持，供養經卷——華、香、瓔珞，末香、塗香、燒香，幡蓋、伎樂；燃種種燈：酥燈、油燈、諸香油燈、蘇摩那華油燈、瞻蔔華油燈、婆師迦華油燈、優鉢羅華油燈，如是等百千種供養者。睪帝！汝等及眷屬，應當擁護如是法師。」
[0059b26] 說是陀羅尼品時，六萬八千人、得無生法忍。
妙法蓮華經妙莊嚴王本事品第二十七
[0059b29] 爾時佛告諸大眾：「乃往古世，過無量無邊不可思議阿僧祇劫，有佛名雲雷音宿王華智多陀阿伽度、阿羅訶、三藐三佛陀，國名光明莊嚴，劫名憙見。彼佛法中有王，名妙莊嚴，其王夫人名曰淨德，有二子，一名淨藏，二名淨眼。
是二子有大神力，福德智慧，久修菩薩所行之道，所謂檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜、方便波羅蜜，慈悲喜捨，乃至三十七品助道法皆悉明了通達。
又得菩薩淨三昧、日星宿三昧、淨光三昧、淨色三昧、淨照明三昧、長莊嚴三昧、大威德藏三昧，於此三昧亦悉通達。
[0059c12] 「爾時彼佛欲引導妙莊嚴王，及愍念眾生故，說是法華經。時淨藏、淨眼二子到其母所，合十指爪掌白言：『願母往詣雲雷音宿王華智佛所，我等亦當侍從，親近、供養、禮拜。
所以者何？此佛於一切天人眾中說法華經，宜應聽受。』母告子言：『汝父信受外道，深著婆羅門法，汝等應往白父，與共俱去。』淨藏、淨眼合十指爪掌白母：『我等是法王子，而生此邪見家。』母告子言：『汝等當憂念汝父，為現神變，若得見者，心必清淨，或聽我等，往至佛所。』
於是二子念其父故，踊在虛空，高七多羅樹，現種種神變——於虛空中行住坐臥；身上出水、身下出火，身下出水、身上出火；或現大身滿虛空中，而復現小，小復現大；於空中滅，忽然在地；入地如水，履水如地。現如是等種種神變，令其父王心淨信解。
時父見子神力如是，心大歡喜，得未曾有，合掌向子言：『汝等，師為是誰，誰之弟子？』二子白言：『大王！彼雲雷音宿王華智佛，今在七寶菩提樹下法座上坐，於一切世間天人眾中廣說法華經，是我等師，我是弟子。』
父語子言：『我今亦欲見汝等師，可共俱往。』於是二子從空中下，到其母所，合掌白母：『父王今已信解，堪任發阿耨多羅三藐三菩提心。我等為父已作佛事，願母見聽，於彼佛所出家修道。』
[0060a20] 「爾時二子欲重宣其意，以偈白母：
「『願母放我等，　　出家作沙門，
　　諸佛甚難值，　　我等隨佛學。
　　如優曇鉢羅，　　值佛復難是，
　　脫諸難亦難，　　願聽我出家。』
[0060a26] 「母即告言：『聽汝出家。所以者何？佛難值故。』
[0060a27] 「於是二子白父母言：『善哉，父母！願時往詣雲雷音宿王華智佛所，親近供養。
所以者何？佛難得值，如優曇鉢羅華，又如一眼之龜，值浮木孔。而我等宿福深厚，生值佛法，是故父母當聽我等，令得出家。所以者何？諸佛難值，時亦難遇。』
[0060b03] 「彼時妙莊嚴王後宮八萬四千人，皆悉堪任受持是法華經。淨眼菩薩，於法華三昧，久已通達；淨藏菩薩，已於無量百千萬億劫通達離諸惡趣三昧，欲令一切眾生離諸惡趣故。其王夫人，得諸佛集三昧，能知諸佛祕密之藏。
[0060b08] 「二子如是以方便力善化其父，令心信解，好樂佛法。於是妙莊嚴王與群臣眷屬俱，淨德夫人與後宮婇女眷屬俱，其王二子與四萬二千人俱，一時共詣佛所。到已，頭面禮足，繞佛三匝，却住一面。
[0060b14] 「爾時彼佛為王說法，示教利喜。王大歡悅。
爾時妙莊嚴王及其夫人，解頸真珠瓔珞，價直百千，以散佛上，於虛空中化成四柱寶臺，臺中有大寶床，敷百千萬天衣，其上有佛結加趺坐，放大光明。
爾時妙莊嚴王作是念：『佛身希有，端嚴殊特，成就第一微妙之色。』時雲雷音宿王華智佛告四眾言：『汝等見是妙莊嚴王，於我前合掌立不？此王於我法中作比丘，精勤修習，助佛道法，當得作佛，號娑羅樹王，國名大光，劫名大高王。其娑羅樹王佛，有無量菩薩眾及無量聲聞，其國平正，功德如是。』其王即時以國付弟，與夫人、二子并諸眷屬，於佛法中出家修道。
[0060b27] 「王出家已，於八萬四千歲，常勤精進修行妙法華經。過是已後，得一切淨功德莊嚴三昧，即昇虛空，高七多羅樹，而白佛言：『世尊！此我二子，已作佛事，以神通變化轉我邪心，令得安住於佛法中，得見世尊。此二子者，是我善知識，為欲發起宿世善根，饒益我故，來生我家。』
[0060c05] 「爾時，雲雷音宿王華智佛告妙莊嚴王言：『如是，如是！如汝所言。若善男子、善女人，種善根故，世世得善知識，其善知識，能作佛事，示教利喜，令入阿耨多羅三藐三菩提。大王！當知善知識者是大因緣，所謂化導令得見佛，發阿耨多羅三藐三菩提心。
大王！汝見此二子不？此二子，已曾供養六十五百千萬億那由他恒河沙諸佛，親近恭敬，於諸佛所受持法華經，愍念邪見眾生，令住正見。』妙莊嚴王即從虛空中下，而白佛言：『世尊！如來甚希有，以功德智慧故，頂上肉髻光明顯照，其眼長廣而紺青色，眉間毫相白如珂月，齒白齊密常有光明，脣色赤好如頻婆菓。』
[0060c18] 「爾時妙莊嚴王，讚歎佛如是等無量百千萬億功德已，於如來前，一心合掌，復白佛言：『世尊！未曾有也。如來之法，具足成就不可思議微妙功德，教誡所行，安隱快善，我從今日，不復自隨心行，不生邪見、憍慢、瞋恚諸惡之心。』說是語已，禮佛而出。」
[0060c23] 佛告大眾：「於意云何？妙莊嚴王，豈異人乎？今華德菩薩是。其淨德夫人，今佛前光照莊嚴相菩薩是。哀愍妙莊嚴王及諸眷屬故，於彼中生。其二子者，今藥王菩薩、藥上菩薩是。是藥王、藥上菩薩，成就如此諸大功德，已於無量百千萬億諸佛所殖眾德本，成就不可思議諸善功德。若有人識是二菩薩名字者，一切世間諸天人民亦應禮拜。」
[0061a02] 佛說是妙莊嚴王本事品時，八萬四千人遠塵離垢，於諸法中得法眼淨。
妙法蓮華經普賢菩薩勸發品第二十八
[0061a06] 爾時普賢菩薩，以自在神通力，威德名聞，與大菩薩無量無邊不可稱數，從東方來。所經諸國，普皆震動，雨寶蓮華，作無量百千萬億種種伎樂。
又與無數諸天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，大眾圍繞，各現威德神通之力，到娑婆世界耆闍崛山中，頭面禮釋迦牟尼佛，右繞七匝，白佛言：
「世尊，我於寶威德上王佛國，遙聞此娑婆世界說法華經，與無量無邊百千萬億諸菩薩眾共來聽受，唯願世尊當為說之。若善男子、善女人，於如來滅後，云何能得是法華經？」
[0061a17] 佛告普賢菩薩：「若善男子、善女人，成就四法，於如來滅後，當得是法華經：一者、為諸佛護念，二者、殖眾德本，三者、入正定聚，四者、發救一切眾生之心。善男子、善女人，如是成就四法，於如來滅後，必得是經。」
[0061a22] 爾時普賢菩薩白佛言：「世尊！於後五百歲、濁惡世中，其有受持是經典者，我當守護，除其衰患，令得安隱，使無伺求得其便者，若魔、若魔子、若魔女、若魔民、若為魔所著者，若夜叉、若羅剎、若鳩槃茶、若毘舍闍、若吉遮、若富單那、若韋陀羅等，諸惱人者，皆不得便。
是人若行、若立、讀誦此經，我爾時乘六牙白象王，與大菩薩眾俱詣其所，而自現身，供養守護，安慰其心，亦為供養法華經故。是人若坐、思惟此經，爾時我復乘白象王現其人前，其人若於法華經有所忘失一句一偈，我當教之，與共讀誦，還令通利。
爾時受持讀誦法華經者，得見我身，甚大歡喜，轉復精進，以見我故，即得三昧及陀羅尼，名為旋陀羅尼、百千萬億旋陀羅尼、法音方便陀羅尼，得如是等陀羅尼。
[0061b09] 「世尊！若後世後五百歲、濁惡世中，比丘、比丘尼、優婆塞、優婆夷，求索者、受持者、讀誦者、書寫者，欲修習是法華經，於三七日中，應一心精進。滿三七日已，我當乘六牙白象，與無量菩薩而自圍繞，以一切眾生所憙見身，現其人前，而為說法，示教利喜，亦復與其陀羅尼呪，得是陀羅尼故，無有非人能破壞者，亦不為女人之所惑亂，我身亦自常護是人。唯願世尊聽我說此陀羅尼呪。」即於佛前而說呪曰：
[0061b19] 「阿檀地(途賣反)(一)檀陀婆地(二)檀陀婆帝(三)檀陀鳩舍隷(四)檀陀修陀隷(五)修陀隷(六)修陀羅婆底(七)佛馱波羶禰(八)薩婆陀羅尼阿婆多尼(九)薩婆婆沙阿婆多尼(十)修阿婆多尼(十一)僧伽婆履叉尼(十二)僧伽涅伽陀尼(十三)阿僧祇(十四)僧伽波伽地(十五)帝隷阿惰僧伽兜略(盧遮反)阿羅帝婆羅帝(十六)薩婆僧伽三摩地伽蘭地(十七)薩婆達磨修波利剎帝(十八)薩婆薩埵樓馱憍舍略阿㝹伽地(十九)辛阿毘吉利地帝(二十)
[0061b28] 「世尊！若有菩薩得聞是陀羅尼者，當知普賢神通之力，若法華經行閻浮提，有受持者，應作此念：『皆是普賢威神之力。』若有受持、讀誦，正憶念，解其義趣，如說修行，當知是人行普賢行，於無量無邊諸佛所深種善根，為諸如來手摩其頭。若但書寫，是人命終，當生忉利天上，是時八萬四千天女作眾伎樂而來迎之，其人即著七寶冠，於婇女中娛樂快樂；
何況受持、讀誦，正憶念，解其義趣，如說修行。若有人受持、讀誦，解其義趣，是人命終，為千佛授手，令不恐怖，不墮惡趣，即往兜率天上彌勒菩薩所。彌勒菩薩，有三十二相大菩薩眾所共圍繞，有百千萬億天女眷屬，而於中生，有如是等功德利益。是故智者，應當一心自書、若使人書，受持、讀誦，正憶念，如說修行。
[0061c14] 「世尊！我今以神通力故，守護是經，於如來滅後閻浮提內，廣令流布，使不斷絕。」
[0061c16] 爾時釋迦牟尼佛讚言：「善哉，善哉！普賢！汝能護助是經，令多所眾生安樂利益。汝已成就不可思議功德，深大慈悲，從久遠來，發阿耨多羅三藐三菩提意，而能作是神通之願，守護是經。我當以神通力，守護能受持普賢菩薩名者。
[0061c21] 「普賢！若有受持、讀誦，正憶念，修習、書寫是法華經者，當知是人，則見釋迦牟尼佛，如從佛口聞此經典；當知是人，供養釋迦牟尼佛；當知是人，佛讚善哉；當知是人，為釋迦牟尼佛手摩其頭；當知是人，為釋迦牟尼佛衣之所覆。如是之人，不復貪著世樂，不好外道經書、手筆，亦復不喜親近其人及諸惡者——若屠兒、若畜猪羊雞狗、若獵師、若衒賣女色——是人心意質直，有正憶念，有福德力，是人不為三毒所惱，亦復不為嫉妬、我慢、邪慢、增上慢所惱，是人少欲知足，能修普賢之行。
[0062a09] 「普賢！若如來滅後後五百歲，若有人見受持、讀誦法華經者，應作是念：『此人不久當詣道場，破諸魔眾，得阿耨多羅三藐三菩提，轉法輪、擊法鼓、吹法螺、雨法雨，當坐天人大眾中師子法座上。』
[0062a13] 「普賢！若於後世，受持、讀誦是經典者，是人不復貪著衣服、臥具、飲食、資生之物，所願不虛，亦於現世得其福報。若有人輕毀之，言：『汝狂人耳，空作是行，終無所獲。』如是罪報，當世世無眼；若有供養讚歎之者，當於今世得現果報。
若復見受持是經者，出其過惡，若實、若不實，此人現世得白癩病。若有輕笑之者，當世世牙齒踈缺，醜脣、平鼻，手腳繚戾，眼目角睞，身體臭穢，惡瘡、膿血、水腹、短氣、諸惡重病。是故，普賢！若見受持是經典者，當起遠迎，當如敬佛。」
[0062a24] 說是普賢勸發品時，恒河沙等無量無邊菩薩，得百千萬億旋陀羅尼；三千大千世界微塵等諸菩薩，具普賢道。
[0062a27] 佛說是經時，普賢等諸菩薩，舍利弗等諸聲聞，及諸天、龍、人非人等，一切大會，皆大歡喜，受持佛語，作禮而去。
妙法蓮華經卷第七
^:<name=timestamp preload=true>vid	videohost	bookid	performer	timestamp=numbers
5C4INS3hK40P5HI-Yw7AaoRquHJ4jzXKsXpROd_PKBb0bDOcp6uk584m9ZmMrY88qEn7ehR3iVBLgw35152ox685wjvwySjCVoQz-IpOREVDHo

youtubeyoutubeyoutubeyoutubeyoutubeyoutubeyoutubetencentyoutubeyoutube
vcpp_kumarajivapphsvcpp_kumarajivavcpp_kumarajivapphsvcpp_kumarajivapphvcpp_kumarajivavcpp_kumarajivavcpp_kumarajiva
養德禪寺王菲張智霖法鼓山王菲般禪梵唱心定法師王菲朗誦王菲蔣勳見輝法師
;' ;-.;'!>7..
^:<name=timestamp_sanskrit preload=true>vid	videohost	bookid	performer	timestamp=numbers
般禪梵唱般禪梵唱

bDOcp6uk584bDOcp6uk584
pphspphs
00460046
;;
^bk#vcppdict<heading=詞典 hidden=1>〔金剛經詞典〕^ck0【start marker】
^e<id=金剛般若波羅蜜經  wiki=true>
《金剛經》（梵：vájra-cchedikā-prajñā-pāramitā-sū）
是大乘佛教般若部經典之一，被尊為經中之王。
20世紀初出土於敦煌的《金剛經》，為唐朝咸通年間（868年）印刷，
是世界最早的印刷品之一，藏於大英圖書館。
^e<id=般若波羅蜜 wiki=摩訶般若波羅蜜多>
南傳十[[波羅密]]之一，北傳六[[波羅密]]之一。
^e<id=般若 wiki=般若_(佛教)>
梵Prajñā；巴利：paññā，意為智慧，戒、定、慧三學之一。
^e<id=波羅蜜>
pāramit 或 pāramitā  ，到彼岸，義譯為「度（渡）」。
^e<id=姚秦  wiki=true>
後秦（384年—417年），或稱姚秦，是十六國時期羌人姚萇建立的政權。
^e<id=三藏法師 wiki=true>
三藏法師（梵：tripiṭaka-ācārya；巴利：tipiṭaka-ācariya；直譯爲「三藏-阿闍梨」）
指精通佛教聖典「經、律、論」三藏並誦持不忘的僧侶。
^e<id=鳩摩羅什  wiki=true>
Kumārajīva，344年—413年5月28日，意譯童壽，龜玆國人。
古代著名的佛經翻譯家。
^e<id=玄奘 wiki=true>
古代著名的佛經翻譯家。
^e<id=如是我聞 wiki=true>
梵：Evaṃ mayā-śrutam，巴利：Evaṃ me-suttaṃ，
又譯為我聞如是、聞如是等。通常是佛經的開頭，「我」是指阿難自稱聞道於佛陀。
^e<id=一時>
ekaṃ-samayam  ，某個時候。
^e<id=佛 wiki=true>
Buddha，意譯為「覺者」。
^e<id=舍衛 wiki=舍衛城>
梵 Śrāvastī，巴利：Sāvatthī。
古印度恆河中游北岸拘薩羅國（Kosala）都城。佛教八大聖地之一。
^e<id=祇園精舍>
又稱祇園精舍（Jetavana-vihāra）位於印度北部北方邦舍衛城南郊，
由拘薩羅國富商給孤獨長者發願建造。
佛陀後半生大部份時間在此度過雨季，
現今流傳的經典，相當大的一部份是在這裡講說的。
^e<id=祇樹給孤獨園 wiki=true>
參見[[祇園精舍]]
^e<id=給孤獨 wiki=須達多>
須達多（巴利：Sudatta ），古印度喬薩羅國舍衛城富商。
為人樂善好施，常施給孤苦、獨夫等無依者，故又稱「給孤獨長者」(Anāthapiṇḍika)。
^e<id=比丘 wiki=true>
bhikṣu 音譯，佛教的出家人。
^e<id=苾芻 wiki=比丘>
bhikṣu 音譯，參見[[比丘]]
^e<id=爾時>
在那個時候
^e<id=世尊 wiki=true>
薄伽梵（梵：Bhagavān；巴利：Bhagavā)，是印度宗教對崇敬對象的稱號。
佛陀的十種稱號之一。
^e<id=衣 wiki=袈裟>
出家人的衣裝。
^e<id=鉢 wiki=true>
梵：pātra；巴利：patta，又寫作缽。佛教器具，原本是一類食器，也用作梵唄中的樂器，或是法器。
即「三衣一缽」中的「缽」，代表佛教的師承。
^e<id=乞食>
佛陀制定托缽，令出家眾不得從事生計營業，亦不可蓄存財富物質，
惟以延續色身、長養慧命之故，出家眾為滋養色身及令眾生種福田而乞食。
^e<id=婆伽婆>
Bhagavān音譯，參見[[世尊]]
^e<id=薄伽梵>
Bhagavān音譯，參見[[世尊]]
^e<id=舍婆提>
梵 Śrāvastī音譯，參見[[舍衛]]
^e<id=室羅筏>
梵 Śrāvastī音譯，參見[[舍衛]]
^e<id=逝多林>
梵 Jetavana音譯，參見[[祇園精舍]]。
^e<id=須菩提 wiki=true>
梵Subhūti，古印度拘薩羅國舍衛城長者鳩留之子，佛陀的十大弟子之一，解空第一。
^e<id=妙生>
參見[[須菩提]]
^e<id=善實 wiki=須菩提>
參見[[須菩提]]
^e<id=菩提 wiki=true>
Bodhi ，覺悟的意思。動詞字根 budh，字面意義為醒過來、醒覺、注意、知道或了解。
一個已經覺悟的人，稱為覺者，即是[[佛]]陀（Buddha）
^e<id=菩薩 wiki=true>
梵 bodhisattva，巴利bodhisatta，意譯為覺有情。
原始佛教指得到佛授記確定未來會成為佛的人。
大乘指發菩提心，以成佛為目標之修行者。
^e<id=阿耨多羅三藐三菩提 wiki=無上正等正覺>
梵 anuttara-samyak-saṃbodhi 無上正等正覺。
指佛教修行的最高覺悟、最高涅槃境界，證得此者與成佛無異。
^e<id=endmarker>
^ck1【end marker】
^pb1^folio#vcpp_kumarajiva^bk#vcpp_kumarajiva<heading=金剛經>【金剛般若波羅蜜經】^ck0【經題】^lb^gatha^au【．．．姚秦．三藏法師．鳩摩羅什譯】
^lb^ck1【法會因由】
如是我聞：
一時，
佛在舍衛國祇樹給孤獨園，
^lb與大比丘眾千二百五十人俱。
爾時，世尊食^lb時，著衣持缽，
入舍衛大城乞食。
於其城中，次^pb2第乞已，
還至本處。
飯食訖，收衣缽，洗足已，
敷^lb座而坐。

^ck2【善現啟請】
時長老須菩提，
在大眾中，
即從座起，^lb偏袒右肩，右膝著地，合掌恭敬，而白佛言：
希^lb有，世尊！
如來善護念諸菩薩，
善付囑諸菩薩。
^lb世尊！善男子、善女人，發阿耨多羅三藐三菩^pb3提心，
云何應住？云何降伏其心？
佛言：善哉、善^lb哉！須菩提，如汝所說，
如來善護念諸菩薩，
善^lb付囑諸菩薩。
汝今諦聽，
當為汝說！
善男子、善^lb女人發阿耨多羅三藐三菩提心，應如是住、^lb如是降伏其心。」 
「唯然，世尊！」願樂欲聞。
^ck3【大乘正宗】
佛告須^pb4菩提∶諸菩薩摩訶薩，應如是降伏其心，
所有^lb一切眾生之類，
若卵生、若胎生、若濕生、若化^lb生、
若有色、若無色、若有想、若無想、若非有想^lb非無想，
我皆令入無餘涅槃而滅度之；
如是^lb滅度無量無數無邊眾生，實無眾生得滅度^pb5者。

何以故？須菩提，若菩薩有我相、人相、眾生^lb相、壽者相，即非菩薩。
^ck4【妙行無住】
復次，須菩提，
菩薩於法，^lb應無所住行於布施。
所謂不住色布施，不住^lb聲、香、味、觸、法布施。
須菩提，菩薩應如是布施，^lb不住於相。
何以故？若菩薩不住相布施，其福^pb6德不可思量。
須菩提！於意云何，東方虛空，可^lb思量不？
不也，世尊！
須菩提！南西北方、四維上^lb下虛空，可思量不？
不也，世尊！
須菩提！菩薩無^lb住相布施，福德亦復如是不可思量。
須菩提，^lb菩薩但應如所教住。
^ck5【如理實見】
須菩提！於意云何，可以^pb7身相見如來不？
不也，世尊，不可以身相得見^lb如來！
何以故？如來所說身相，即非身相。
佛告^lb須菩提：
凡所有相，皆是虛妄！若見諸相、非相，^lb則見如來！
^ck6【正信希有】
須菩提白佛言：
世尊！頗有眾生，得^lb聞如是言說章句，生實信不？
佛告須菩提：莫^pb8作是說。
如來滅後，後五百歲，有持戒修福者，
^lb於此章句能生信心，以此為實。

當知是人，不^lb於一佛、二佛、三四五佛而種善根，
已於無量^lb千萬佛所種諸善根，
聞是章句，乃至一念，生^lb淨信者，
須菩提，如來悉知、悉見，是諸眾生得^pb9如是無量福德。
何以故？是諸眾生無復我相、^lb人相、眾生相、壽者相，
無法相，亦無非法相。
何^lb以故？是諸眾生若心取相，則為著我、人、眾生、^lb壽者。若取法相，即著我、人、眾生、壽者；
何以故？^lb若取非法相，即著我、人、眾生、壽者。
是故，不應^pb10取法、不應取非法！
以是義故，如來常說，汝等^lb比丘知我說法如筏喻者。法尚應捨，何況非^lb法！
^ck7【無得無說】

須菩提，於意云何，如來得阿耨多羅三藐^lb三菩提耶，如來有所說法耶？
須菩提言：
如我^lb解佛所說義，無有定法名阿耨多羅三藐三^pb11菩提，亦無有定法如來可說。
何以故？如來所^lb說法皆不可取、不可說，非法、非非法。
所以者^lb何？一切賢聖皆以無為法而有差別。
^ck8【依法出生】
須菩提，^lb於意云何，若人滿三千大千世界七寶以用^lb布施 ，是人所得福德寧為多不？
須菩提言：甚^pb12多，世尊！
何以故？是福德即非福德性，是故如^lb來說福德多。

若復有人，於此經中受持乃至^lb四句偈等，為他人說，其福勝彼。
何以故？須菩^lb提，一切諸佛，及諸佛阿耨多羅三藐三菩提^lb法，皆從此經出。
須菩提，所謂佛法者，即非佛^pb13法！
^ck9【一相無相】
須菩提，於意云何，須陀洹能作是念『我得^lb須陀洹果』不？
須菩提言：不也，世尊！何以故？須^lb陀洹，名為入流，而無所入；
不入色、聲、香、味、觸、^lb法，是名須陀洹。

須菩提，於意云何，斯陀含能^lb作是念『我得斯陀含果』不？
須菩提言：「不也，世^pb14尊！何以故？斯陀含，名一往來，而實無往來，是^lb名斯陀含。」
「須菩提，於意云何，阿那含能作是^lb念『我得阿那含果』不？」
須菩提言：「不也，世尊！何^lb以故？阿那含，名為不來，而實無來，是故名^lb阿那含。」
「須菩提，於意云何，阿羅漢能作是念^pb15『我得阿羅漢道』不？」
須菩提言：「不也，世尊！何以^lb故？實無有法名阿羅漢！
世尊，若阿羅漢作是念^lb『我得阿羅漢道』，即為著我、人、眾生、壽者。
世^lb尊！佛說我得無諍三昧，人中最為第一，是第^lb一離欲阿羅漢。我不作是念：『我是離欲阿羅^pb16漢』。
世尊，我若作是念『我得阿羅漢道』，世尊則^lb不說『須菩提是樂阿蘭那行』者！以須菩提實^lb無所行，而名須菩提是樂阿蘭那行！」
^ck10【莊嚴淨土】
佛告須^lb菩提：「於意云何，如來昔在然燈佛所，於法有^lb所得不？」
「不也，世尊，如來在然燈佛所，於法實^pb17無所得。」
「須菩提，於意云何，菩薩莊嚴佛土不？」
^lb不也，世尊！何以故？莊嚴佛土者，則非莊嚴，是^lb名莊嚴。
是故，須菩提，諸菩薩摩訶薩應如是^lb生清淨心，不應住色生心，不應住聲、香、味、觸、^lb法生心，應無所住而生其心。
「須菩提！譬如有^pb18人，身如須彌山王。於意云何，是身為大不？」
須^lb菩提言：「甚大，世尊！何以故？佛說非身，是名大^lb身。」
^ck11【無為福勝】
「須菩提，如恒河中所有沙數，如是沙等恒^lb河，於意云何，是諸恒河沙寧為多不？」 
須菩提^lb言：「甚多，世尊！但諸恒河尚多無數，何況其沙！」
^pb19「須菩提，我今實言告汝，若有善男子、善女人，^lb以七寶滿爾所恒河沙數三千大千世界，以^lb用布施，得福多不？」
須菩提言：「甚多，世尊！」
佛告^lb須菩提∶「若善男子、善女人，於此經中乃至受^lb持四句偈等，為他人說，而此福德勝前福德。
^pb20^ck12【尊重正教】
復次，須菩提，隨說是經乃至四句偈等，當知^lb此處，一切世間天、人、阿修羅皆應供養，如佛^lb塔廟。
何況有人，盡能受持、讀誦！
須菩提！當知^lb是人成就最上第一希有之法！若是經典所^lb在之處，則為有佛，若尊重弟子。」
^ck13【如法受持】
爾時，須菩提^pb21白佛言：
「世尊，當何名此經，我等云何奉持？」
佛^lb告須菩提：
「是經名為『金剛般若波羅蜜』。
以是^lb名字，汝當奉持。
所以者何？須菩提，佛說般若^lb波羅蜜，則非般若波羅蜜。」
「須菩提，於意云何，^lb如來有所說法不？」
須菩提白佛言：「世尊！如來^pb22無所說。」
「須菩提，於意云何，三千大千世界所^lb有微塵，是為多不？」
須菩提言：「甚多，世尊！」
「須菩^lb提，諸微塵如來說非微塵，是名微塵；如來說^lb世界非世界，是名世界。」
「須菩提，於意云何，可^lb以三十二相見如來不？」
「不也，世尊，不可以三^pb23十二相得見如來！
何以故？如來說三十二相^lb即是非相，是名三十二相。」
「須菩提，若有善男^lb子、善女人，以恒河沙等身命布施；
若復有人，^lb於此經中乃至受持四句偈等，為他人說，其^lb福甚多。」
^ck14【離相寂滅】
爾時，須菩提聞說是經，深解義趣，涕^pb24淚悲泣而白佛言：
「希有，世尊！佛說如是甚深^lb經典！我從昔來所得慧眼，未曾得聞如是之經！

^lb世尊，若復有人得聞是經，信心清淨，則生^lb實相，當知是人成就第一希有功德！
世尊！是^lb實相者，則是非相，是故如來說名實相。
世尊，^pb25我今得聞如是經典，信解受持，不足為難。
若^lb當來世，後五百歲，其有眾生得聞是經，信解^lb受持，是人則為第一希有！
何以故？此人無我^lb相、人相、眾生相、壽者相。
所以者何？我相即是^lb非相，人相、眾生相、壽者相，即是非相。
何以故？^pb26離一切諸相，則名諸佛。」
佛告須菩提：
「如是、如^lb是！
若復有人得聞是經，不驚、不怖、不畏，當知^lb是人甚為希有！
何以故？須菩提，如來說第一^lb波羅蜜，非第一波羅蜜，是名第一波羅蜜。
^lb須菩提，忍辱波羅蜜，如來說非忍辱波羅蜜。
^pb27何以故？須菩提，如我昔為歌利王割截身體。^lb我於爾時，無我相、無人相、無眾生相、無壽者^lb相。
何以故？我於往昔節節支解時，若有我相、^lb人相、眾生相、壽者相，應生瞋恨。
須菩提！又念^lb過去，於五百世作忍辱仙人。於爾所世，無我^pb28相、無人相、無眾生相、無壽者相。
是故，須菩提，^lb菩薩應離一切相，發阿耨多羅三藐三菩提^lb心，
不應住色生心，不應住聲、香、味、觸、法生心，^lb應生無所住心。
若心有住，則為非住！
是故佛^lb說：『菩薩心不應住色布施。』
須菩提，菩薩為利^pb29益一切眾生，應如是布施。
如來說一切諸相^lb即是非相；又說一切眾生則非眾生。

須菩提，^lb如來是真語者、實語者、如語者、不誑語者、不^lb異語者。
須菩提，如來所得法，此法無實無虛。
^lb須菩提，若菩薩心住於法而行布施，如人^pb30入闇，則無所見；
若菩薩心不住法而行布施，如^lb人有目，日光明照，見種種色。
須菩提，當來之^lb世，若有善男子、善女人，能於此經受持、讀誦，^lb則為如來以佛智慧，悉知是人、悉見是人，皆^lb得成就無量無邊功德。
^ck15【持經功德】
須菩提，若有善男子、^pb31善女人，初日分以恒河沙等身布施，
中日分^lb復以恒河沙等身布施，
後日分亦以恒河沙^lb等身布施，
如是無量百千萬億劫以身布施；
^lb若復有人聞此經典，信心不逆，其福勝彼。何^lb況書寫、受持、讀誦、為人解說！
須菩提，以要言^pb32之，是經有不可思議、不可稱量无邊功德！
如^lb來為發大乘者說、為發最上乘者說！
若有人^lb能受持、讀誦、廣為人說，如來悉知是人、悉見^lb是人！
皆得成就不可量、不可稱、無有邊、不可^lb思議功德！
如是人等，則為荷擔如來阿耨多^pb33羅三藐三菩提！
何以故？須菩提，若樂小法者，
^lb著我見、人見、眾生見、壽者見，
則於此經不能^lb聽受、讀誦、為人解說！
須菩提，在在處處若有^lb此經，一切世間天、人、阿修羅所應供養！當知^lb此處則為是塔。皆應恭敬，作禮圍繞，以諸華^pb34香而散其處！
^ck16【能淨業障】
復次，須菩提，善男子、善女人受^lb持、讀誦此經，若為人輕賤，
是人先世罪業，應^lb墮惡道，以今世人輕賤故，先世罪業則為消^lb滅，當得阿耨多羅三藐三菩提！
須菩提，我念^lb過去無量阿僧祇劫，於然燈佛前，得值八百^pb35四千萬億那由他諸佛，悉皆供養承事，無空^lb過者！
若復有人於後末世能受持、讀誦此經，
^lb所得功德於我所供養諸佛功德， 百分不及^lb一，千萬億分、乃至算數譬喻所不能及！
須菩^lb提，若善男子、善女人，於後末世，有受持、讀誦^pb36此經所得功德，我若具說者，或有人聞，心則^lb狂亂、狐疑不信！
須菩提，當知是經義不可思^lb議，果報亦不可思議！」
^ck17【究竟無我】
爾時，須菩提白佛言：「世尊，善^lb男子、善女人，發阿耨多羅三藐三菩提^lb心，云何應住、云何降伏其心？」
佛告須菩提：「善^pb37男子、善女人，發阿耨多羅三藐三菩提者，^lb當生如是心：
『我應滅度一切眾生。
滅度一切^lb眾生已，而無有一眾生實滅度者。』
何以故？須^lb菩提，若菩薩有我相、人相、眾生相、壽者相，則^lb非菩薩！
所以者何？須菩提，實無有法，發阿耨^pb38多羅三藐三菩提者！」
「須菩提，於意云何，如^lb來於然燈佛所，有法得阿耨多羅三藐三菩^lb提不？」
「不也，世尊，如我解佛所說義，佛於然燈^lb佛所，無有法得阿耨多羅三藐三菩提！」
佛言：「^lb如是、如是
須菩提，實無有法，如來得阿耨多^pb39羅三藐三菩提！
須菩提，若有法如來得阿耨^lb多羅三藐三菩提者，然燈佛則不與我受記：^lb『汝於來世，當得作佛，號釋迦牟尼。』
以實無有^lb法，得阿耨多羅三藐三菩提！是故，然燈佛與^lb我受記，作是言：『汝於來世，當得作佛，號釋迦^pb40牟尼。』
何以故？如來者，即諸法如義！




若有人言^lb『如來得阿耨多羅三藐三菩提』。須菩提，實無^lb有法，佛得阿耨多羅三藐三菩提！
須菩提，如^lb來所得阿耨多羅三藐三菩提，於是中，無實^lb無虛。
是故如來說一切法皆是佛法！
須菩提，^pb41所言一切法者，即非一切法，是故名一切法！」
^lb「須菩提，譬如人身長大。」
須菩提言：「世尊，如來^lb說人身長大，則為非大身，是名大身。」
「須菩提，^lb菩薩亦如是！若作是言『我當滅度無量眾生』，^lb則不名菩薩！
何以故？須菩提，實無有法，名為^pb42菩薩！」


是故佛說，『一切法無我、無人、無眾生、無^lb壽者』。
須菩提，若菩薩作是言：『我當莊嚴佛土』，^lb是不名菩薩！
何以故？如來說莊嚴佛土者，即^lb非莊嚴，是名莊嚴。
須菩提，若菩薩通達無我^lb法者，如來說名真是菩薩！」
^ck18【一體同觀】
「須菩提，於意云何，^pb43如來有肉眼不？」
「如是，世尊，如來有肉眼！」
「須菩^lb提，於意云何，如來有天眼不？」
「如是，世尊！如來^lb有天眼！」
「須菩提，於意云何，如來有慧眼不？」
「如^lb是，世尊！如來有慧眼！」
「須菩提，於意云何，如來^lb有法眼不？」
「如是，世尊！如來有法眼！」
「須菩提，於^pb44意云何，如來有佛眼不？」
「如是，世尊！如來有佛^lb眼！」
「須菩提，於意云何，恒河中所有沙，佛說^lb是沙不？」
「如是，世尊！如來說是沙！」
「須菩提，於意^lb云何，如一恒河中所有沙，有如是等恒河，^lb是諸恒河所有沙數佛世界，如是寧為多不？」
^pb45「甚多，世尊！」
佛告須菩提：「爾所國土中所有眾^lb生若干種心，如來悉知。
何以故？如來說諸心^lb皆為非心，是名為心！
所以者何？須菩提，過去^lb心不可得、現在心不可得、未來心不可得！」
^ck19【法界通化】
「須^lb菩提，於意云何，若有人滿三千大千世界七^pb46寶以用布施，是人以是因緣得福多不？」
「如是，^lb世尊！此人以是因緣得福甚多！」

「須菩提，若福^lb德有實，如來不說得福德多，以福德無故，如^lb來說得福德多！」
^ck20【離色離相】
「須菩提，於意云何，佛可以具^lb足色身見不？」
「不也，世尊！如來不應以具足色^pb47身見！
何以故？如來說具足色身，即非具足色^lb身，是名具足色身！」
「須菩提，於意云何，如來可^lb以具足諸相見不？」
「不也，世尊！如來不應以具^lb足諸相見！
何以故？如來說諸相具足，即非具^lb足，是名諸相具足！」
^ck21【非說所說】


「須菩提，汝勿謂如來作是^pb48念『我當有所說法』！莫作是念！何以故？若人言^lb如來有所說法，即為謗佛！不能解我所說故！
^lb須菩提，說法者，無法可說，是名說法！」
爾時，慧^lb命須菩提白佛言：
「世尊，頗有眾生，於未來世，^lb聞說是法，生信心不？」
佛言：「須菩提，彼非眾生，^pb49非不眾生！
何以故？須菩提，眾生眾生者，如來^lb說非眾生，是名眾生！」
^ck22【無法可得】

須菩提白佛言：
「世尊，佛^lb得阿耨多羅三藐三菩提，為無所得耶？」
佛言：^lb「如是、如是！須菩提，我於阿耨多羅三藐三菩^lb提，乃至無有少法可得，是名阿耨多羅三藐^pb50三菩提！
^ck23【淨心行善】
復次，須菩提，是法平等，無有高下，是^lb名阿耨多羅三藐三菩提！
以無我、無人、無眾^lb生、無壽者，
修一切善法，則得阿耨多羅三藐^lb三菩提！
須菩提，所言善法者，如來說非善^lb法，是名善法！
^ck24【福智無比】
須菩提，若三千大千世界中所^pb51有諸須彌山王，如是等七寶聚，有人持用布^lb施；
若人以此般若波羅蜜經乃至四句偈等，^lb受持、讀誦、為他人說，於前福德，百分不及一、^lb百千萬億分、乃至算數譬喻所不能及！」
^ck25【化無所化】
「須菩^lb提，於意云何？汝等勿謂如來作是念『我當度^pb52眾生』！須菩提，莫作是念！
何以故？實無有眾生^lb如來度者，
若有眾生如來度者，如來則有我、^lb人、眾生、壽者！
須菩提，如來說有我者，則非有^lb我，而凡夫之人，以為有我！
須菩提，凡夫者，如^lb來說則非凡夫！」
^ck26【法身非相】
「須菩提，於意云何，可以三十^pb53二相觀如來不？」
須菩提言：「如是、如是，以三十^lb二相觀如來。」
佛言：「須菩提，若以三十二相觀^lb如來者，轉輪聖王則是如來。」
須菩提白佛言：^lb「世尊，如我解佛所說義，不應以三十二相觀^lb如來。」
爾時，世尊而說偈言：
^pb54^gatha「若以色見我．以音聲求我．是人行邪道，^lb^gatha不能見如來。

^lb^ck27【無斷無滅】
「須菩提，汝若作是念『如來不以具足相故，得^lb阿耨多羅三藐三菩提』。
須菩提，莫作是念！
如^lb來不以具足相故，得阿耨多羅三藐三菩提！
^pb55須菩提，汝若作是念『發阿耨多羅三藐三菩^lb提心者，說諸法斷滅』，莫作是念！
何以故？發阿^lb耨多羅三藐三菩提心者，於法不說斷滅相！
^lb^ck28【不受不貪】
須菩提，若菩薩以滿恒河沙等世界七寶持^lb用布施；
若復有人知一切法無我，得成於忍，^pb56此菩薩勝前菩薩所得功德！
何以故？須菩提，^lb以諸菩薩不受福德故。」
須菩提白佛言：「世尊，^lb云何菩薩不受福德？」
「須菩提，菩薩所作福德^lb不應貪著，是故說不受福德。
^ck29【威儀寂靜】
須菩提，若有人^lb言『如來若來、若去、若坐、若臥』，是人不解我所^pb57說義！
何以故？如來者，無所從來，亦無所去，故^lb名如來！
^ck30【一合理相】
須菩提，若善男子、善女人，以三千大^lb千世界碎為微塵。於意云何，是微塵眾寧為^lb多不？」
「甚多，世尊！
何以故？若是微塵眾實有者，^lb佛則不說是微塵眾！
所以者何？佛說微塵眾，^pb58則非微塵眾，是名微塵眾！
世尊，如來所說三^lb千大千世界，則非世界，是名世界！
何以故？若^lb世界實有者，則是一合相！
如來說一合相，則^lb非一合相，是名一合相！」
「須菩提，一合相者，則^lb是不可說，
但凡夫之人，貪著其事！
^ck31【知見不生】
須菩提，若^pb59人言，『佛說我見、人見、眾生見、壽者見。』須菩提，^lb於意云何，是人解我所說義不？」
「世尊，是^lb人不解如來所說義！
何以故？世尊說我見、人^lb見、眾生見、壽者見，即非我見、人見、眾生見、壽者^lb見，是名我見、人見、眾生見、壽者見！」
「須菩提，^pb60發阿耨多羅三藐三菩提心者，於一切法，應^lb如是知、如是見、如是信解，不生法相！
須菩提，^lb所言法相者，如來說即非法相，是名法相！
^ck32【應化非真】
須^lb菩提，若有人以滿無量阿僧祇世界七寶持^lb用布施；
若有善男子、善女人，發菩薩心者，持^pb61於此經乃至四句偈等，受持、讀誦、為人演說，^lb其福勝彼！
云何為人演說？
不取於相，如如不^lb動！
何以故？^lb^gatha一切有為法．如夢幻泡影．如露亦如電．^lb^gatha應作如是觀！」
^pb62佛說是經已，長老須菩提及諸比丘、比丘尼、^lb優婆塞、優婆夷，一切世間天、人、阿修羅，聞佛^lb所說，皆大歡喜，信受奉行。
^lb金剛般若波羅蜜經
^pb1^folio#vcpp_bodhiruci^bk#vcpp_bodhiruci<heading=金剛經留支 hidden=1>【金剛般若波羅蜜經】^ck0【經題】^lb^au【元魏天竺三藏菩提留支譯】
^lb^ck1〔序分第一〕
^lb如是我聞：
一時
婆伽婆，在舍婆提城祇樹給^lb孤獨園，
與大比丘眾千二百五十人俱。
爾時，^pb2世尊食時，著衣持鉢，
入舍婆提大城乞食。
於^lb其城中，次第乞食已，
還至本處。
飯食訖，收衣^lb鉢，洗足已，
如常敷座，結加趺坐，端身而住，正^lb念不動。
^lb〔護念付囑分第二〕^pb3爾時，諸比丘來詣佛所，到已，頂禮佛足，右遶^lb三匝，退坐一面。
^ck2【善現啟請】
爾時，慧命須菩提，
在大眾中，
^lb即從座起，偏袒右肩，右膝著地，向佛合掌，恭^lb敬而立，白佛言：
「希有！世尊！
如來、應供、正遍知，^lb善護念諸菩薩，
善付囑諸菩薩。
^pb4住分第三^lb世尊！云何菩薩大乘中，發阿耨多羅三藐三^lb菩提心？
應云何住？云何修行？云何降伏其心？」
^lb爾時，佛告須菩提：「善哉，善哉！須菩提！如汝所^lb說：
『如來善護念諸菩薩，
善付囑諸菩薩。』
汝今^pb5諦聽，
當為汝說。
如菩薩大乘中，發阿耨多羅^lb三藐三菩提心，應如是住，如是修行，如是降^lb伏其心。」
須菩提白佛言：「世尊！如是。願樂欲聞。」
^ck3【大乘正宗】
^lb佛告須菩提：「諸菩薩生如是心：
『所有一切眾^lb生，眾生所攝，
若卵生、若胎生、若濕生、若化生，
^pb6若有色、若無色，若有想、若無想、若非有想非^lb無想，
所有眾生界，眾生所攝，我皆令入無餘^lb涅槃而滅度之。』
如是滅度無量無邊眾生，實^lb無眾生得滅度者。
何以故？須菩提！若菩薩有^lb眾生相，即非菩薩。
何以故非？須菩提！若菩薩^pb7起眾生相、人相、壽者相，則不名菩薩。
^lb^ck4〔如實修行分第四〕
^lb「復次，須菩提！
菩薩不住於事行於布施，無所^lb住行於布施，
不住色布施，不住聲、香、味、觸、法^lb布施。
須菩提！菩薩應如是布施，不住於相想。
^pb8何以故？若菩薩不住相布施，其福德聚不可^lb思量。
「須菩提！於汝意云何？東方虛空可思量^lb不？」
須菩提言：「不也，世尊！」
佛言：「如是，須菩提！南^lb西北方四維上下虛空，可思量不？」
須菩提言：^lb「不也，世尊！」
佛言：「如是，如是！須菩提！菩薩無住^pb9相布施，福德聚亦復如是不可思量。」
佛復告^lb須菩提：「菩薩但應如是行於布施。」
^lb^ck5〔如來非有為分第五〕
^lb「須菩提！於意云何？可以相成就見如來不？」
須^lb菩提言：「不也，世尊！不可以相成就得見如來。
^pb10何以故？如來所說相，即非相。」
佛告須菩提：
「凡^lb所有相，皆是妄語。若見諸相非相，則非妄語。^lb如是諸相非相，則見如來。」
^lb^ck6〔我空法分第六〕
^lb須菩提白佛言：
「世尊！頗有眾生，於未來世末^pb11世，得聞如是修多羅章句，生實相不？」
佛告須^lb菩提：「莫作是說：
『頗有眾生，於未來世末世，得^lb聞如是修多羅章句，生實相不？』」
佛復告須菩^lb提：「有未來世末世，有菩薩摩訶薩，法欲滅時，^lb有持戒修福德智慧者，
於此修多羅章句，能^pb12生信心，以此為實。」
佛復告須菩提：「當知彼菩^lb薩摩訶薩，非於一佛二佛三四五佛所修行^lb供養，非於一佛二佛三四五佛所而種善根。」
^lb佛復告須菩提：「已於無量百千萬諸佛所修^lb行供養，無量百千萬諸佛所種諸善根。
聞是^pb13修多羅，乃至一念能生淨信。
須菩提！如來悉^lb知是諸眾生，如來悉見是諸眾生。須菩提！是^lb諸菩薩，生如是無量福德聚，取如是無量福^lb德。
何以故？須菩提！是諸菩薩，無復我相、眾生^lb相、人相、壽者相。
「須菩提！是諸菩薩，無法相，亦^pb14非無法相。無相，亦非無相。
何以故？須菩提！是^lb諸菩薩，若取法相，則為著我、人、眾生、壽者。
須^lb菩提！若是菩薩有法相，即著我相、人相、眾生^lb相、壽者相。
何以故？須菩提！不應取法，非不取^lb法。
以是義故，如來常說栰喻法門，是法應捨，^pb15非捨法故。」
^ck7【無得無說】
復次，佛告慧命須菩提：
「須菩提！於^lb意云何？如來得阿耨多羅三藐三菩提耶？如^lb來有所說法耶？」
須菩提言：
「如我解佛所說義，^lb無有定法如來得阿耨多羅三藐三菩提，亦^lb無有定法如來可說。
何以故？如來所說法，皆^pb16不可取不可說，非法非非法。
何以故？一切聖^lb人，皆以無為法得名。」
^lb^ck8〔具足功德校量分第七〕
^lb「須菩提！於意云何？若滿三千大千世界七寶，^lb以用布施。須菩提！於意云何？是善男子、善女^pb17人，所得福德，寧為多不？」
須菩提言：「甚多，婆伽^lb婆！甚多，修伽陀！彼善男子、善女人，得福甚多。
^lb何以故？世尊！是福德聚，即非福德聚，是故如^lb來說福德聚、福德聚。」
佛言：「須菩提！若善男子、^lb善女人，以滿三千大千世界七寶，持用布施。
^pb18若復於此經中，受持乃至四句偈等，為他人^lb說，其福勝彼無量不可數。
何以故？須菩提！一^lb切諸佛阿耨多羅三藐三菩提法，皆從此經^lb出。一切諸佛如來，皆從此經生。
須菩提！所謂^lb佛法、佛法者，即非佛法。
^ck9【一相無相】
「須菩提！於^pb19意云何？須陀洹能作是念：『我得須陀洹果。』不？」
^lb須菩提言：「不也，世尊！何以故？實無有法名須^lb陀洹。
不入色聲香味觸法，是名須陀洹。」

佛言：「^lb須菩提！於意云何？斯陀含能作是念：『我得斯^lb陀含果。』不？」
須菩提言：「不也，世尊！何以故？實無^pb20有法名斯陀含。是名斯陀含。」
「須菩提！於意云^lb何？阿那含能作是念：『我得阿那含果。』不？」
須菩^lb提言：「不也，世尊！何以故？實無有法名阿那含。^lb是名阿那含。」
「須菩提！於意云何？阿羅漢能作^lb是念：『我得阿羅漢。』不？」
須菩提言：「不也，世尊！^pb21何以故？實無有法名阿羅漢。
世尊！若阿羅漢^lb作是念：『我得阿羅漢。』即為著我、人、眾生、壽者。
^lb世尊！佛說我得無諍三昧，最為第一，世尊說^lb我是離欲阿羅漢。世尊！我不作是念：『我是離^lb欲阿羅漢。』
世尊！我若作是念：『我得阿羅漢。』世^pb22尊則不說我無諍行第一。以須菩提實無所^lb行，而名須菩提無諍、無諍行。」
^ck10【莊嚴淨土】
佛告須菩提：「於^lb意云何？如來昔在燃燈佛所，得阿耨多羅三^lb藐三菩提法不？」
須菩提言：「不也，世尊！如來在^lb燃燈佛所，於法實無所得阿耨多羅三藐三^pb23菩提。」
佛告須菩提：「若菩薩作是言：『我莊嚴佛^lb國土。』
彼菩薩不實語。何以故？須菩提！如來所^lb說莊嚴佛土者，則非莊嚴，是名莊嚴佛土。
是^lb故須菩提！諸菩薩摩訶薩，應如是生清淨心，^lb而無所住，不住色生心，不住聲、香、味、觸、法生^pb24心，應無所住而生其心。
「須菩提！譬如有人，身^lb如須彌山王。須菩提！於意云何？是身為大不？」
^lb須菩提言：「甚大，世尊！何以故？佛說非身，是名^lb大身。彼身非身，是名大身。」
^ck11【無為福勝】
佛言：「須菩提！如恒^lb河中所有沙數，如是沙等恒河，於意云何？是^pb25諸恒河沙，寧為多不？」
須菩提言：「甚多，世尊！但^lb諸恒河，尚多無數，何況其沙。」
佛言：「須菩提！我^lb今實言告汝。若有善男子、善女人，以七寶滿^lb爾所恒河沙數世界，以施諸佛如來。須菩提！^lb於意云何？彼善男子、善女人，得福多不？」
須菩^pb26提言：「甚多，世尊！彼善男子、善女人，得福甚多。」
^lb佛告須菩提：「以七寶滿爾數恒河沙世界，持^lb用布施。若善男子、善女人，於此法門，乃至受^lb持四句偈等，為他人說，而此福德，勝前福德^lb無量阿僧祇。
^lb^ck12【尊重正教】
「復次，須菩提！隨所有處，說是法^pb27門，乃至四句偈等，當知此處，一切世間天人^lb阿修羅，皆應供養，如佛塔廟。
何況有人，盡能^lb受持讀誦此經。
須菩提！當知是人，成就最上^lb第一希有之法。若是經典所在之處，則為有^lb佛，若尊重似佛。」
^ck13【如法受持】
爾時，須菩提白佛言：
「世尊！當^pb28何名此法門？我等云何奉持？」
佛告須菩提：
「是^lb法門名為『金剛般若波羅蜜』。
以是名字，汝當^lb奉持。
何以故？須菩提！佛說般若波羅蜜，則非^lb般若波羅蜜。
「須菩提！於意云何？如來有所說^lb法不？」
須菩提言：「世尊！如來無所說法。」
「須菩提！^pb29於意云何？三千大千世界所有微塵，是為多^lb不？」
須菩提言：「彼微塵甚多。世尊！」
「須菩提！是諸^lb微塵，如來說非微塵，是名微塵。如來說世界，^lb非世界，是名世界。」
佛言：「須菩提！於意云何？可^lb以三十二大人相見如來不？」
須菩提言：「不也，^pb30世尊！
何以故？如來說三十二大人相，即是非^lb相，是名三十二大人相。」
佛言：「須菩提！若有善^lb男子、善女人，以恒河沙等身命布施，
若復有^lb人，於此法門中，乃至受持四句偈等，為他人^lb說，其福甚多無量阿僧祇。」
^ck14【離相寂滅】
爾時，須菩提聞說^pb31是經，深解義趣，涕淚悲泣，捫淚而白佛言：
「希^lb有，婆伽婆！希有，修伽陀！佛說如是甚深法門，^lb我從昔來所得慧眼，未曾得聞如是法門。」
「何^lb以故？須菩提！佛說般若波^lb羅蜜，即非般若波羅蜜。」
「世尊！若復有人得聞是經，信心清淨，則^pb32生實相，當知是名成就第一希有功德。
世尊！^lb是實相者則是非相。是故如來說名實相、實^lb相。
世尊！我今得聞如是法門，信解受持，不足^lb為難。
若當來世其有眾生得聞是法門信解^lb受持，是人則為第一希有。
何以故？此人無我^pb33相、人相、眾生相、壽者相。
何以故？我相，即是非^lb相；人相、眾生相、壽者相，即是非相。
何以故？離^lb一切諸相，則名諸佛。」
佛告須菩提：
「如是，如是！
^lb若復有人得聞是經，不驚不怖不畏，當知是^lb人甚為希有。
何以故？須菩提！如來說第一波^pb34羅蜜，非第一波羅蜜。如來說第一波羅蜜者，^lb彼無量諸佛亦說波羅蜜，是名第一波羅蜜。
^lb「須菩提！如來說忍辱波羅蜜，即非忍辱波羅^lb蜜。
何以故？須菩提！如我昔為歌利王割截身^lb體。我於爾時，無我相、無眾生相、無人相、無壽^pb35者相，無相，亦非無相。
何以故？須菩提！我於往^lb昔節節支解時，若有我相、眾生相、人相、壽者^lb相，應生瞋恨。
須菩提！又念過去於五百世，作^lb忍辱仙人，於爾所世，無我相、無眾生相、無人^lb相、無壽者相。
是故須菩提！菩薩應離一切相，^pb36發阿耨多羅三藐三菩提心。何以故？若心有^lb住，則為非住。
不應住色生心，不應住聲、香、味、^lb觸、法生心，應生無所住心。

是故佛說：『菩薩心^lb不住色布施。』
須菩提！菩薩為利益一切眾生，^lb應如是布施。」
須菩提言：「世尊！一切眾生相，即^pb37是非相。
何以故？如來說：『一切眾生，即非眾生。』」
^lb「須菩提！如來是真語者、實語者、如語者、不異^lb語者。
須菩提！如來所得法，所說法，無實無妄^lb語。
^lb真如分第八^pb38「須菩提！譬如有人入闇，則無所見。若菩薩心^lb住於事而行布施，亦復如是。
須菩提！譬如人^lb有目，夜分已盡，日光明照，見種種色。若菩薩^lb不住於事行於布施，亦復如是。
「復次，須菩提！^lb若有善男子、善女人，能於此法門，受持讀誦^pb39修行，則為如來以佛智慧，悉知是人，悉見是^lb人，悉覺是人，皆得成就無量無邊功德聚。
^ck15【持經功德】
「須^lb菩提！若有善男子、善女人，初日分以恒河沙^lb等身布施，
中日分復以恒河沙等身布施，
後^lb日分復以恒河沙等身布施，如是捨恒河沙^pb40等無量身，
如是百千萬億那由他劫以身布^lb施。
若復有人，聞此法門，信心不謗，其福勝彼^lb無量阿僧祇，何況書寫受持讀誦修行，為人^lb廣說。
^lb利益分第九^pb41「須菩提！以要言之，是經有不可思議不可稱^lb量無邊功德。
此法門，如來為發大乘者說，為^lb發最上乘者說。
若有人能受持讀誦修行此^lb經，廣為人說，如來悉知是人，悉見是人，
皆成^lb就不可思議不可稱無有邊無量功德聚。
如^pb42是人等，則為荷擔如來阿耨多羅三藐三菩^lb提。
何以故？須菩提！若樂小法者，則於此經，不^lb能受持讀誦修行，為人解說。
若有我見眾生^lb見人見壽者見，
於此法門，能受持讀誦修行^lb為人解說者，無有是處。
「須菩提！在在處處，若^pb43有此經，一切世間天、人、阿修羅所應供養。當^lb知此處，則為是塔，皆應恭敬，作禮圍繞，以諸^lb華香而散其處。
^ck16【能淨業障】
「復次，須菩提！若善男子、善女^lb人，受持讀誦此經，為人輕賤。
何以故？是人先^lb世罪業，應墮惡道，以今世人輕賤故，先世罪^pb44業則為消滅，當得阿耨多羅三藐三菩提。
「須^lb菩提！我念過去無量阿僧祇阿僧祇劫，於燃^lb燈佛前，得值八十四億那由他百千萬諸佛，^lb我皆親承供養，無空過者。須菩提！如是無量^lb諸佛，我皆親承供養，無空過者。
若復有人，於^pb45後世末世，能受持讀誦修行此經，
所得功德，^lb我所供養諸佛功德，於彼百分不及一，千萬^lb億分，乃至算數譬喻所不能及。
「須菩提！若有^lb善男子、善女人，於後世末世，有受持讀誦修^lb行此經，所得功德，若我具說者，或有人聞，心^pb46則狂亂，疑惑不信。
須菩提！當知是法門不可^lb思議，果報亦不可思議。」
^lb^ck17〔斷疑分第十〕
^lb爾時，須菩提白佛言：「世尊！云何菩薩發阿耨^lb多羅三藐三菩提心？云何住？云何修行？云何^pb47降伏其心？」
佛告須菩提：「菩薩發阿耨多羅三^lb藐三菩提心者，當生如是心：
『我應滅度一切^lb眾生，令入無餘涅槃界。
如是滅度一切眾生^lb已，而無一眾生實滅度者。』
何以故？須菩提！若^lb菩薩有眾生相、人相、壽者相，則非菩薩。
何以^pb48故？須菩提！實無有法，名為菩薩發阿耨多羅^lb三藐三菩提心者。
「須菩提！於意云何？如來於^lb燃燈佛所，有法得阿耨多羅三藐三菩提不？」
^lb須菩提白佛言：「不也！世尊！如我解佛所說義，^lb佛於燃燈佛所，無有法得阿耨多羅三藐三^pb49菩提。」
佛言：「如是，如是！
須菩提！實無有法，如來^lb於燃燈佛所得阿耨多羅三藐三菩提。
須菩^lb提！若有法如來得阿耨多羅三藐三菩提者，^lb燃燈佛則不與我受記：『汝於來世，當得作佛，^lb號釋迦牟尼。』
以實無有法，得阿耨多羅三藐^pb50三菩提，是故燃燈佛與我受記，作如是言：『摩^lb那婆！汝於來世，當得作佛，號釋迦牟尼。』
何以^lb故？須菩提！言如來者，即實真如。




「須菩提！若有^lb人言：『如來得阿耨多羅三藐三菩提。』者，是人^lb不實語。須菩提！實無有法，佛得阿耨多羅三^pb51藐三菩提。
須菩提！如來所得阿耨多羅三藐^lb三菩提，於是中不實不妄語。
是故如來說：『一^lb切法皆是佛法。』
須菩提！所言一切法、一切法^lb者，即非一切法，是故名一切法。
「須菩提！譬如^lb有人，其身妙大。」
須菩提言：「世尊！如來說人身^pb52妙大，則非大身，是故如來說名大身。」
佛言：「須^lb菩提！菩薩亦如是。若作是言：『我當滅度無量^lb眾生。』則非菩薩。」
佛言：「須菩提！於意云何？頗有^lb實法名為菩薩？」
須菩提言：「不也，世尊！實無^lb有法名為菩薩。」

「是故佛說：『一切法無眾生、無^pb53人、無壽者。』
須菩提！若菩薩作是言：『我莊嚴佛^lb國土。』是不名菩薩。
何以故？如來說莊嚴佛土、^lb莊嚴佛土者，即非莊嚴，是名莊嚴佛國土。
須^lb菩提！若菩薩通達無我、無我法者，如來說名^lb真實菩薩。
^ck18【一體同觀】
「須菩提！於意云何？如來有肉眼不？」
^pb54須菩提言：「如是，世尊！如來有肉眼。」
佛言：「須菩^lb提！於意云何？如來有天眼不？」
須菩提言：「如是，^lb世尊！如來有天眼。」
佛言：「須菩提！於意云何？如^lb來有慧眼不？」
須菩提言：「如是，世尊！如來有慧^lb眼。」
佛言：「須菩提！於意云何？如來有法眼不？」
須^pb55菩提言：「如是，世尊！如來有法眼。」
佛言：「須菩提！^lb於意云何？如來有佛眼不？」
須菩提言：「如是，世^lb尊！如來有佛眼。」
佛言：「須菩提！於意云何？如恒^lb河中所有沙，佛說是沙不？」
須菩提言：「如是，世^lb尊！如來說是沙。」
佛言：「須菩提！於意云何？如一^pb56恒河中所有沙，有如是等恒河，是諸恒河所^lb有沙數佛世界，如是世界，寧為多不？」
須菩提^lb言：「彼世界甚多。世尊！」
佛告須菩提：「爾所世界^lb中，所有眾生，若干種心住，如來悉知。
何以故？^lb如來說諸心住，皆為非心住，是名為心住。
何^pb57以故？須菩提！過去心不可得，現在心不可得，^lb未來心不可得。
^ck19【法界通化】
「須菩提！於意云何？若有人以^lb滿三千大千世界七寶持用布施，是善男子、^lb善女人，以是因緣，得福多不？」
須菩提言：「如是，^lb世尊！此人以是因緣，得福甚多。」
佛言：「如是，如^pb58是！須菩提！彼善男子、善女人，以是因緣，得福^lb德聚多。
須菩提！若福德聚有實，如來則不說^lb福德聚、福德聚。
^ck20【離色離相】
「須菩提！於意云何？佛可以具^lb足色身見不？」
須菩提言：「不也，世尊！如來不應^lb以色身見。
何以故？如來說具足色身，即非具^pb59足色身，是故如來說名具足色身。」
佛言：「須菩^lb提！於意云何？如來可以具足諸相見不？」
須菩^lb提言：「不也，世尊！如來不應以具足諸相見。
何^lb以故？如來說諸相具足，即非具足，是故如來^lb說名諸相具足。」
^ck21【非說所說】


佛言：「須菩提！於意云何？汝謂^pb60如來作是念：『我當有所說法。』耶？須菩提！莫作^lb是念。何以故？若人言：『如來有所說法。』即為謗^lb佛，不能解我所說故。
何以故？須菩提！如來說^lb法、說法者，無法可說，是名說法。」
爾時，慧命須^lb菩提白佛言：
「世尊！頗有眾生，於未來世，聞說^pb61是法，生信心不？」
佛言：「須菩提！彼非眾生，非不^lb眾生。
何以故？須菩提！眾生、眾生者，如來說非^lb眾生，是名眾生。」
^ck22【無法可得】
佛言：「須菩提！於意云何？如來^lb得阿耨多羅三藐三菩提耶？」
須菩提言：
「不也！^lb世尊！世尊，無有少法如來得阿耨多羅三藐^pb62三菩提。」
佛言：「如是，如是！須菩提！我於阿耨多^lb羅三藐三菩提，乃至無有少法可得，是名阿^lb耨多羅三藐三菩提。
^ck23【淨心行善】
「復次，須菩提！是法平等，^lb無有高下，是名阿耨多羅三藐三菩提。
以無^lb眾生、無人、無壽者，
得平等阿耨多羅三藐三^pb63菩提，一切善法得阿耨多羅三藐三菩提。
須^lb菩提！所言善法、善法者，如來說非善法，是名^lb善法。
^ck24【福智無比】
「須菩提！三千大千世界中，所有諸須彌^lb山王，如是等七寶聚，有人持用布施，
若人以^lb此般若波羅蜜經，乃至四句偈等，受持讀誦，^pb64為他人說，於前福德，百分不及一，千分不及^lb一，百千萬分不及一，歌羅分不及一，數分不^lb及一，優波尼沙陀分不及一，乃至算數譬喻^lb所不能及。
^ck25【化無所化】
「須菩提！於意云何？汝謂如來作是^lb念：『我度眾生。』耶？須菩提！莫作是念。
何以故？實^pb65無有眾生如來度者。」
佛言：「須菩提！若有實眾^lb生如來度者，如來則有我、人、眾生、壽者相。
須^lb菩提！如來說：『有我者，則非有我，而毛道凡夫^lb生者以為有我。』
須菩提！毛道凡夫生者，如來^lb說名非生，是故言毛道凡夫生。
^ck26【法身非相】
「須菩提！於意^pb66云何？可以相成就得見如來不？」
須菩提言：「如^lb我解如來所說義，不以相成就得見如來。」
佛^lb言：「如是，如是！須菩提！不以相成就得見如來。」
^lb佛言：「須菩提！若以相成就觀如來者，轉輪聖^lb王應是如來，是故非以相成就得見如來。」
爾^pb67時，世尊而說偈言：
^lb^gatha「若以色見我．以音聲求我．是人行邪道，^lb^gatha不能見如來。
^gatha彼如來妙體．即法身諸佛，^lb^gatha法體不可見．彼識不能知。
^ck27【無斷無滅】
^lb「須菩提！於意云何？如來可以相成就得阿耨^pb68多羅三藐三菩提？
須菩提！莫作是念：『如來^lb以相成就得阿耨多羅三藐三菩提。』
須菩提！^lb汝若作是念：『菩薩發阿耨多羅三藐三菩提^lb心者，說諸法斷滅相。』須菩提！莫作是念。
菩薩^lb發阿耨多羅三藐三菩提心者，不說諸法斷滅相。
^pb69何以故？菩薩摩訶薩發阿耨多羅三藐三菩^lb提心者，於法不說斷滅相故。
^ck28【不受不貪】
「須菩提！若善男^lb子、善女人，以滿恒河沙等世界七寶，持用布^lb施。
若有菩薩，知一切法無我，得無生法忍。此^lb功德勝前所得福德。
須菩提！以諸菩薩不取^pb70福德故。」
須菩提白佛言：「世尊！菩薩不取福德？」
^lb佛言：「須菩提！菩薩受福德，不取福德，是故菩^lb薩取福德。
^ck29【威儀寂靜】
「須菩提！若有人言：『如來若去若來^lb若住、若坐若臥。』是人不解我所說義。
何以故？^lb如來者，無所至去，無所從來，故名如來。
^ck30【一合理相】
「須菩^pb71提！若善男子、善女人，以三千大千世界微塵。^lb復以爾許微塵世界，碎為微塵阿僧祇。須菩^lb提！於意云何？是微塵眾，寧為多不？」
須菩提言：「^lb彼微塵眾甚多。
世尊！何以故？若是微塵眾實^lb有者，佛則不說是微塵眾。
何以故？佛說微塵^pb72眾，則非微塵眾，是故佛說微塵眾。
世尊！如來^lb所說三千大千世界，則非世界，是故佛說三^lb千大千世界。
何以故？若世界實有者，則是一^lb合相。
如來說一合相，則非一合相，是故佛說^lb一合相。」
佛言：「須菩提！一合相者，則是不可說，
^pb73但凡夫之人，貪著其事。
^ck31〔知見不生〕
何以故？須菩提！若人^lb如是言：『佛說我見、人見、眾生見、壽者見。』須菩^lb提！於意云何？是人所說，為正語不？」
須菩提言：^lb「不也，世尊！
何以故？世尊！如來說我見、人見、眾^lb生見、壽者見，即非我見、人見、眾生見、壽者見，^pb74是名我見、人見、眾生見、壽者見。」
「須菩提！菩薩^lb發阿耨多羅三藐三菩提心者，於一切法，應^lb如是知，如是見，如是信，如是不住法相。
何以^lb故？須菩提！所言法相、法相者，如來說即非法^lb相，是名法相。
^ck32〔應化非真〕
須菩提！若有菩薩摩訶薩以滿^pb75無量阿僧祇世界七寶，持用布施。
若有善男^lb子、善女人，發菩薩心者，於此般若波羅蜜經，^lb乃至四句偈等，受持讀誦，為他人說，其福勝^lb彼無量阿僧祇。
云何為人演說
而不名說，是^lb名為說。」
爾時世尊而說偈言：^pb76不住道分第十一^lb^gatha「一切有為法．如星、翳、燈、幻．露、泡、夢、電、雲，^lb^gatha應作如是觀。」
^lb流通分第十二^lb佛說是經已，長老須菩提，及諸比丘、比丘尼、^pb77優婆塞、優婆夷、菩薩摩訶薩，一切世間天、人、^lb阿修羅、乾闥婆等，聞佛所說，皆大歡喜，信受^lb奉行。
^lb^lb金剛般若波羅蜜經
^pb1^folio#vcpp_gupta^bk#vcpp_gupta<heading=金剛經笈多 hidden=1>【金剛能斷般若波羅蜜經】^ck0【經題】^lb^au【．．．隋．．三藏．．笈多】
^lb^ck1【法會因由】歸命一切佛菩薩海等
^lb如是我聞：
一時
世尊聞者遊行勝林中，無親^lb搏施與園中，
大比丘眾共，半三十比丘百。
爾^pb2時，世尊前分時，上裙著已，器上絡衣持，
聞者^lb大城搏為入。
爾時，世尊聞者大城搏為行已，
^lb作已食作已，
後食搏墮過，器上絡衣收攝，兩^lb足洗，
坐具世尊施設，如是座中跏趺結，直身^lb作，現前念近住。
爾時，多比丘，若世尊彼詣到^pb3已，世尊兩足頂禮，世尊邊三右繞作已，一邊^lb坐。
^ck2【善現啟請】
彼復時，命者善實，彼所如是眾聚集會坐。

^lb爾時，命者善實起坐。一肩上著作已，右膝輪^lb地著已，若世尊，彼合掌，向世尊邊如是言。
希^lb有，世尊！
乃至所有如來、應、正遍知，菩薩摩訶^pb4薩順攝，最勝順攝；
乃至所有如來、應、正遍知，^lb菩薩摩訶薩付囑，最勝付囑。
彼云何，世尊！菩^lb薩乘發行，住應？
云何修行應？云何心降伏應？
^lb如是語已。世尊，命者善實邊如是言：善，善！善^lb實！如是，如是！善實！如是，如是。
順攝，如來，菩薩^pb5摩訶薩最勝順攝；
付囑，如來，菩薩摩訶薩最^lb勝付囑。
彼，善實！聽善，善意念作，
說當。
如菩薩^lb乘發行住應，如修行應，如心降伏應。
‘如是，世^lb尊！’命者善實，世尊邊願欲聞。
^ck3【大乘正宗】
世尊於此言：「此，^lb善實！菩薩乘發行，如是心發生應。
所有，善實！^pb6眾生，眾生攝攝已，
卵生、若胎生、若濕生、若化^lb生，
若色、若無色，若想、若無想、若非想非無想，
^lb所有眾生界施設已，彼我一切無受餘涅槃^lb界滅度應。
如是無量雖眾生滅度，無有一眾^lb生滅度有。
彼何所因？若，善實！菩薩摩訶薩眾^pb7生想轉，不彼菩薩摩訶薩名說應。
彼何所因？^lb不彼，善實！菩薩名說應，若眾生想轉，壽想若、^lb人想若轉。
^ck4【妙行無住】
雖然復次時，善實！
不菩薩摩訶薩^lb事住施與應，無所住施與應。
不色住施與應，^lb不聲、香、味、觸、法中住施與應。
如是，此，善實！菩^pb8薩摩訶薩施與應，如不相想亦住。
彼何所因？^lb若，善實！菩薩摩訶薩不住與施，彼所，善實！福^lb聚不可量受取。
彼何意念？善實！可前方虛空，^lb量受取？
善實言：‘不如此，世尊！’
世尊言：‘如是右南、^lb後西、高北、下、上方，順不正方，普十方，可虛^pb9空量受取？’
善實言：‘不如此，世尊！’
世尊言：‘如是，^lb如是！善實！如是，如是！若菩薩摩訶薩不住施^lb與，彼所，善實！福聚不可量受取。’
雖然復次時，^lb善實！如是菩薩乘發行施與應，如不相想亦^lb住。
^ck5【如理實見】
彼何意念？善實！相具足如來見應？
善實言：‘^pb10不，世尊！相具足如來見應。’
彼何所因？若彼，如^lb來相具足說；彼如是非相具足。
如是語已。世^lb尊，命者善實邊如是言：
所有，善實！相具足，所^lb有妄，所有不相具足，所有不妄，名此相不相^lb如來見應。
^ck6【正信希有】
如是語已。命者善實，世尊邊如是^pb11言：
雖然，世尊！頗有眾生當有，未來世，後時、後^lb長時、後分五百，正法破壞時中，轉時中，若此^lb中，如是色類經中說中，實想發生當有？
世尊^lb言：莫，善實！汝如是語：
‘雖然，世尊！頗有眾生，當^lb有未來世，後時、後長時、後分五百，正法破壞^pb12時中，轉時中，若此中，如是色類經中說中，實^lb想發生當有？’
雖然復次時，善實！當有未來世，^lb菩薩摩訶薩，後分五百，正法破壞時中，轉時^lb中，戒究竟、功德究竟、智慧究竟。

不，復次時，彼，^lb善實！菩薩摩訶薩一佛親近供養當有，不一^pb13佛種植善根。
雖然復次時，善實！不一佛百千^lb親近供養，不一佛百千種植善根，彼菩薩摩^lb訶薩當有，
若此中，如是色類中，經句中說中，^lb一心淨信亦得當。
知彼，善實！如來佛智；見彼，^lb善實！如來佛眼。一切彼，善實！無量福聚生當^pb14取當。
彼何所因？不，善實！彼等菩薩摩訶薩我^lb想轉，不眾生想、不壽想、不人想轉。
不亦彼等，^lb善實！菩薩摩訶薩，法想轉，無法想轉；不亦彼^lb等，想、無想轉不。
彼何所因？若，善實！彼等菩薩^lb摩訶薩法想轉，彼如是，彼等我取有，眾生取、^pb15壽取、人取有。
若無法想轉，彼如是，彼等我取^lb有，眾生取、壽取、人取有。
彼何所因？不，復次時，^lb善實！菩薩摩訶薩法取應，不非法取應。
彼故，^lb此義意，如來說，筏喻法本，解法如是捨應，何^lb況非法。
^ck7【無得無說】
復次，世尊，命者善實邊如是言：
彼何^pb16意念？善實！有如來、應、正遍知，無上正遍知證^lb覺？有復法如來說？
善實言：
‘如我，世尊！世尊說^lb義解我，無有一法若如來無上正遍知證覺；^lb無有一法若如來說。’
彼何所因？若彼，如來法^lb說，不可取，彼不可說，不彼法，非不法。
彼何因？^pb17無為法顯明聖人。
^ck8【依法出生】
世尊言：‘彼何意念？善實！若^lb有善家子，若善家女，若此三千大千世界七^lb寶滿作已，如來等，應等，正遍知等施與。彼何^lb意念？善實！雖然，彼善家子，若善家女，若彼緣，^lb多福聚生？
善實言：‘多，世尊！多，善逝！彼善家子，^pb18若善家女，若彼緣，多福聚生！’
彼何所因？若彼，^lb世尊！福聚如來說，非聚彼。世尊！如來說福^lb聚、福聚者。
世尊言：若復，善實！善家子，若善家^lb女，若此三千大千世界七寶滿作已，如來等、^lb應等、正遍知等施與。
若此法本，乃至四句等^pb19偈，受已，為他等分別廣說，此，彼緣，多過福聚^lb生，無量、不可數。
彼何所因？此出，善實！如來、應、^lb正遍知，無上正遍知；此生佛、世尊。
彼何所因？^lb佛法、佛法者，善實！非佛法，如是彼；彼故說名^lb佛法者。
^ck9【一相無相】
世尊言：彼何意念？善實！雖然，流入如^pb20是念：『我流入果得到。』？
善實言：「不如此，世尊！彼^lb何所因？不彼，世尊！一入，彼故說名流入。
不色^lb入，不聲、不香、不味、不觸、不法入，彼故說名流^lb入者。
彼若，世尊！流入如是念：『我流入果得到。』^lb彼如是，彼所我取有，眾生取、壽取、人取有。
世^pb21尊言：彼何意念？善實！雖然，一來如是念：『我一^lb來果得到』？
善實言：「不如此，世尊！彼何所因？不^lb一來如是念：『我一來果得到。』彼何所因？彼^lb有法若一來人，彼故說名一來者。
世尊言：「彼^lb何意念？善實！雖然，不來如是念：『我不來果得^pb22到。』？
善實言：「不如此，世尊！彼何所因？不彼有法^lb若不來入，彼故說名不來者。」
世尊言：「彼何意^lb念？善實！雖然，應如是念：『我應得到。』」？
善實言：‘不^lb如此，世尊！彼何所因？不彼，世尊！有法若應名，^lb彼故說名應者。
彼若，世尊！應如是念：『我應得^pb23到。』如是彼所我取有，眾生取、壽取、人取有。
彼^lb何所因？我是，世尊！如來、應、正遍知，無諍行最^lb勝說，我此，世尊！應離欲。不我，世尊！如是念：『我^lb此應者。』
若我，世尊！如是念：『我應得到。』不我如^lb來記說：『無諍行最勝』，善實善家子無所行，彼^pb24故說名無諍行、無諍行者。
^ck10【莊嚴淨土】
世尊言：「彼何意念？^lb善實！有一法若，如來燈作如來、應、正遍知受^lb取？」。
善實言：「不如此，世尊！無一法，若如來燈作^lb如來、應、正遍知受取。」
世尊言：「若有，善實！菩薩^lb摩訶薩如是語：『我國土莊嚴成就我者。』彼不^pb25如語。
彼何所因？國土莊嚴者，善實！不莊嚴彼^lb如來說；彼故說名國土莊嚴者。
彼故此，善實！^lb菩薩摩訶薩如是不住心發生應，不色住心^lb發生應，不聲、香、味、觸、法住心發生應，無所住^lb心發生應！
譬如，善實！丈夫有，此如是色我身^lb有，譬如善高山王。彼何意念？善實！雖然，彼大^pb26我身有？！
善實言：「大，世尊！大，善逝！彼我身有。彼^lb何所因？我身、我身者，世尊！不有，彼，如來說；彼^lb故，說名我身者。不彼，世尊！有；彼故，說名我身^lb者。」
^ck11【無為福勝】
世尊言：「彼何意念？善實！所有恒伽大河沙，^pb27彼所有，如是恒伽大河有，彼中若沙，雖然，彼^lb多沙有？」
善實言：「彼如是所有，世尊！多，恒伽大^lb河有，何況若彼中沙。」
世尊言：「欲我汝，善實！知^lb我汝。所有彼中恒伽大河中沙有，彼所有世^lb界有，如是婦女，若丈夫，若七寶滿作已，如來^pb28等、應等、正遍知等施與。彼何意念？善實！雖然，^lb彼婦女，若丈夫，若彼緣，多福聚生？」
善實言：「多，^lb世尊！多，善逝！彼婦女，若丈夫，若彼緣，多福聚^lb生，無量、不可數。」
世尊言：「若復時，善實！善家子，^lb若善家女，若彼所有世界七寶滿作已，如來^pb29等、應等、正遍知等施與。若此法本乃至四句^lb等偈，受已，為他等分別廣說，此如是，彼緣，多^lb過福聚生，無量、不可數！
^ck12【尊重正教】
雖然復次時，善實！此^lb中地分，此法本乃至四句等偈，為他等說，若^lb分別，若廣說，若彼地分支帝有天、人、阿脩羅^pb30世。
何復言，善實！若此法本，持當、讀當、誦當，他^lb等及分別廣說當。
最勝彼希有具足當有。此^lb中，善實！地分教師遊行，別異尊重處相似，共^lb梵行。」
^ck13【如法受持】
如是語已。命者善實，世尊邊如是言：
「何^lb名此，世尊！法本？云何及如此持我？」
如是語已。^pb31世尊，命者善實邊如是言：
「‘智慧彼岸到’名此，^lb善實！
法本，如是此持。
彼何所因？若如是，善實！^lb智慧彼岸到；如來說，彼如是非彼岸到；彼故，^lb說名智慧彼岸到者
彼何意念？善實！雖然，有^lb法若如來說？
善實言：「不如此，世尊！不有，世尊！^pb32法，若如來說。」
世尊言：「所有，善實！三千大千世^lb界地塵有多有？」
善實言：「多，世尊！多，善逝！彼地^lb塵。」
彼何所因？若彼，世尊！地塵如來說；非塵彼^lb如來說；彼故，說名地塵者。若彼世界如來說；^lb非界如來說；彼故說名世界者。
世尊言：「彼何^pb33意念？善實！三十二大丈夫相，如來、應、正遍知^lb見應？」
善實言：「不如此，世尊！不三十二大丈夫^lb相，如來、應、正遍知見應。
彼何所因？所有，世尊！^lb三十二大丈夫相，如來說；非相所有，如來說；^lb彼故說名三十二大丈夫相者。」
世尊言：「若復^pb34時，善實！婦女，若丈夫，若日日恒伽河沙等我^lb身捨，如是捨恒伽河沙等劫所有我身捨，
若^lb此法本乃至四句等偈，受已，為他等分別，此^lb如是，彼緣，多過福聚生，無量、不可數。」
^ck14【離相寂滅】
爾時，命^lb者善實，法疾轉力淚出，彼淚拭已，世尊邊如^pb35是言。
希有，世尊！最勝希有，善逝！所有此法本^lb如來說，此我，世尊！智生，不我曾生來，如是色^lb類法本聞先。

最勝，彼，世尊！希有具足眾生有^lb當，若此經中說中，實想發生當。
彼何所因？若^lb此，世尊！實想；彼如是，非想；彼故，如來說實想、^pb36實想者。
不我，世尊！希有。若我此法本說中，信^lb我、解我。
若彼，世尊！眾生有當，未來世，此法本，^lb受當、持當、讀當、誦當，他等及分別廣說當，彼^lb最勝希有具足有當。
雖然復次時，世尊！不彼^lb等菩薩摩訶薩我想轉當，不眾生想、不壽想、^pb37不人想轉當。
彼何所因？若彼，世尊！我想，彼如^lb是非想；若及如是眾生想、壽想、人想，彼如是^lb非想。
彼何所因？一切想遠離，此佛、世尊。」如是^lb語已。
世尊，命者善實邊如是言：
如是，如是！善^lb實！如是，如是！如言汝。
最勝希有具足彼眾生^pb38有當，若此經中說中，不驚當，不怖當，不畏當。
^lb彼何所因？最勝彼岸到，此，善實！如來說；若及，^lb善實！如來最勝彼岸到說，彼無量亦佛、世尊^lb說；彼故，說名最勝彼岸到者。
雖然復次時，善^lb實！若如來忍彼岸到，彼如是非彼岸到。
彼何^pb39所因？此時我，善實！惡王分別分肉割斷，不時^lb我彼中時我想，若眾生想，若壽想，若人想，若^lb不我有想非想有。
彼何所因？若我，善實！彼中^lb時我想有，瞋恨想亦我彼中時有；眾生想、壽^lb想、人想有，瞋恨想亦我彼中時有。
念知我，善^pb40實！過去世五百生，若我忍語仙人有，彼中亦^lb我不想有，不眾生想、不壽想、不人想，不亦我^lb有想非想有。
彼故此，善實！菩薩摩訶薩一切^lb想捨離，無上正遍知心發生應，
不色住心發^lb生應，不聲、香、味、觸住心發生應，不法住、非無^pb41法住心發生應，無所住心發生應。
彼何所因？^lb若無所住，彼如是住。
彼故，如是如來說，不色^lb住，菩薩摩訶薩施與應；不聲、香、味、觸、法住施^lb與應。
雖然復次時，善實！菩薩摩訶薩如是捨^lb施應，一切眾生為故。
彼何所因？若如是，善實！^pb42眾生想，彼如是非想。若如是，彼一切眾生如^lb來說，彼如是非眾生。
彼何所因？真語，
善實！如^lb來，實語如來，不異語如來，如語如來，非不如^lb語如來。
雖然復次時，善實！若如來法證覺說，^lb若思惟，若不彼中實不妄。
譬如，善實！丈夫闇^pb43舍入，不一亦見。如是事墮，菩薩見應，若事墮^lb施與。
譬如，善實！眼者丈夫，顯明夜日出，種種^lb色見。如是菩薩摩訶薩見應，若事不墮施與。
^lb雖然復次時，善實！若善家子、善家女，若此法^lb本，受當、持當、讀當、誦當，為他等及分別廣說^pb44當。知彼，善實！如來佛智，見彼，善實！如來佛眼。^lb一切彼，善實！眾生，無量福聚生當取當。
^ck15【持經功德】
若復^lb時，善實！婦女，若丈夫，若前分時，恒伽河沙等^lb我身捨，
如是中分時，
如是晚分時，恒伽河沙^lb等我身捨。
以此因緣，劫俱致那由多百千我^pb45身捨。
若此法本，聞已不謗，此如是，彼緣，多過^lb福聚生，無量、不可數。何復言若寫已受持讀^lb誦，為他等及分別廣說。
雖然復次時，善實！不^lb可思、不可稱，此法本，彼不可思，如是果報觀^lb察應。
此，善實！法本如來說，勝乘發行眾生為^pb46故，最勝乘發行眾生為故。
若此法本，受當、持^lb當、讀當、誦當，為他等及分別廣說當。知彼，善^lb實！如來佛智；見彼，善實！如來佛眼。
一切彼，善^lb實！眾生，無量福聚具足有當，不可思、不可稱^lb亦不可量福聚具足有當。
一切彼，善實！眾生，^pb47我肩菩提持當有。
彼何所因？不能，善實！此法^lb本，小信解者眾生聞，
不我見者、不眾生見者、^lb不壽見者、不人見者、
不菩薩誓眾生能聞受，^lb若持、若讀、若誦，若無是處有。
雖然復次時，善^lb實！此中地分，此經廣說，供養彼地分有當天、^pb48人、阿脩羅世，禮右繞作及彼地分有當，支帝^lb彼地分有當。
^ck16【能淨業障】
若彼，善實！善家子，若善家女，若^lb此如是色類經，受當、持當、讀當、誦當，為他等^lb及分別廣說當，彼輕賤有當極輕賤。
彼何所^lb因？所有彼眾生，前生不善業作已，惡趣轉墮；^pb49所有現如是法中，輕賤盡當，佛菩提得當。
彼^lb何所因？念知我，善實！過去世不可數劫，不可^lb數過，燈作如來、應、正遍知，他他過，四八十佛^lb俱致那由多百千有，若我親承供養，親承供^lb養已，不遠離。若我，善實！彼佛、世尊親承供養^pb50已，不遠離。
若後時、後長時，後分五百，正法破^lb壞時中，轉時中，此經受當、持當、讀當、誦當，為^lb他等及分別廣說當。
此復時，善實！福聚邊，此^lb前福聚，百上亦數不及，千上亦，百千上亦，俱^lb致百千上亦，俱致那由多百千上亦，僧企耶^pb51亦，迦羅亦，算亦，譬喻亦，憂波泥奢亦，乃至譬^lb喻亦不及。
若復，善實！彼等善家子、善家女，我^lb福聚說，此所有彼善家子、善家女，若彼中時^lb中福聚取當，猛眾生順到，心亂到。
雖然復次^lb時，善實！不可思、不可稱，法本如來說，彼不可^pb52思，如是果報觀察應。
^ck17【究竟無我】
爾時，命者善實，世尊邊^lb如是言：「云何，世尊！菩薩乘發行住應？云何修^lb行應？云何心降伏？」
世尊言：「此，善實！菩薩乘發^lb行，如是心發生應：
『一切眾生，無我受餘涅槃^lb界滅度應，
如是一切眾生滅度，無有一眾生^pb53滅度有。』
彼何所因？若，善實！菩薩眾生想轉，不^lb彼菩薩摩訶薩名說應；乃至人想轉，不彼菩^lb薩摩訶薩名說應。
彼何所由？無有，善實！一法，^lb菩薩乘發行名。
彼何意念？善實！有一法，若如^lb來燈作如來、應、正遍知邊，無上正遍知證覺？
^pb54如是語已。命者善實，世尊邊如是言：「無有彼，^lb世尊！一法，若如來燈作如來、應、正遍知邊，無^lb上正遍知證覺。
如是語已。世尊，命者善實如^lb是言：「如是，如是！善實！如是，如是！
無有彼一法，^lb若如來，燈作如來、應、正遍知邊，無上正遍知^pb55證覺。
若復，善實！一法，如來證覺有，不我燈作^lb如來應正遍知記說：『有當汝行者，未來世，釋^lb迦牟尼名，如來、應、正遍知。』者。
是故，此，善實！如^lb來、應、正遍知，無有一法，若無上正遍知證覺，^lb彼故，燈作如來、應、正遍知記說有當：『汝行者，^pb56未來世，釋迦牟尼名，如來、應、正遍知。』。
彼何所^lb因？如來者，善實！真如故此即是；
如來者，善實！^lb不生法故此即是；
世尊者，善實！道斷此即是；
^lb如來者，善實！畢竟不生故此即是。
彼何所因？^lb如是，彼實不生，若最勝義。
若有，善實！如是語：『^pb57如來、應、正遍知，無上正遍知證覺。』彼不如語，^lb誹謗我。彼，善實！不實取。彼何所因？無有彼，善^lb實！一法，若如來、應、正遍知，無上正遍知證覺。
^lb若，善實！如來法證覺說，若不彼中實不妄，
彼^lb故如來說：『一切法，佛法者。』
彼何所因？一切法、^pb58一切法者，善實！一切彼非法，如來說；彼故，說^lb名一切法者。
譬如，善實！丈夫有具足身、大身。
^lb命者善實言：「若彼，世尊！如來，丈夫說具足身、^lb大身；非身，彼，世尊！如來說；彼故，說名足身、大^lb身者。」
世尊言：「如是，如是！善實！如是，如是！若菩^pb59薩如是語：『有眾生般涅槃滅度我。』不彼菩薩^lb名說應。
彼何所因？有，善實！有一法若菩薩名？
^lb善實言：「不如此，世尊！」。
世尊言：「眾生、眾生者，善^lb實！非眾生，彼，如來說；彼故，說名眾生者。
彼故，^lb如來說：『無我一切法，無眾生、無壽者、無長養^pb60者，無人一切法者。』
若，善實！菩薩如是語：『我佛^lb土莊嚴成就。』彼亦如是不名說應。
彼何所因？^lb國土莊嚴、國土莊嚴者，善實！非莊嚴，彼，如來^lb說；彼故，說名國土莊嚴者。
若，善實！菩薩摩訶^lb薩無我法、無我法者信解，彼，如來、應、正遍知，^pb61菩薩摩訶薩名說。
^ck18【一體同觀】
「彼何意念？善實！有如來肉^lb眼？」
善實言：「如是，如是！世尊！有如來肉眼。」
世尊^lb言：「彼何意念？善實！有如來天眼？」
善實言：「如是，^lb如是！世尊！有如來天眼。」
世尊言：「彼何意念？善^lb實！有如來慧眼？」
善實言：「如是，如是！世尊！有如^pb62來慧眼。」
世尊言：「彼何意念？善實！有如來法眼？」
^lb善實言：「如是，如是！世尊！有如來法眼。」
世尊言：「^lb彼何意念？善實！有如來佛眼？」
善實言：「如是，如^lb是！世尊！有如來佛眼。」
世尊言：「善，善！善實！彼何^lb意念？善實！所有恒伽大河沙，雖然彼沙，彼，如^pb63來說？」
善實言：「如是，如是！世尊！如是，如是！善逝！^lb說彼如來彼沙。」
世尊言：「彼何意念？善實！所有^lb恒伽大河沙，彼所有恒伽大河有，所有彼中^lb沙，彼所有及世界有，多彼世界有？」
善實言：「多，^lb世尊！多，善逝！彼世界有。」
世尊言：「所有，善實！彼^pb64中世界中眾生，彼等我種種有心流注知。
彼^lb何所因？心流注、心流注者，善實！非流注，此，如^lb來說；彼故，說名心流注者。
彼何所因？過去，善^lb實！心不可得，未來心不可得，現在心不可得。
^ck19【法界通化】
^lb「彼何意念？善實！若有善家子，若善家女，若三^pb65千大千世界七寶滿作已施與，雖然，彼善家^lb子，若善家女，若彼緣，多福聚生？」
善實言：「多，世^lb尊！多，善逝！」
世尊言：「如是，如是，善實！如是，如是！^lb多。彼善家子，若善家女，若彼緣，多福聚生，無^lb量、不可數。
福聚、福聚者，善實！非聚，彼，如來說；^pb66彼故，說名福聚者。若復，善實！福聚有，不如來^lb說福聚、福聚者。
^ck20【離色離相】
「彼何意念？善實！色身成就如^lb來見應？」
善實言：「不如此，世尊！非色身成就如^lb來見應。
彼何所因？色身成就、色身成就者，世^lb尊！非成就，此，如來說；彼故，說名色身成就者。」
^pb67世尊言：「彼何意念？善實！相具足如來見應？」
善^lb實言：「不如此，世尊！非相具足如來見應。
彼何^lb所因？此，世尊！相具足，如來說；非相具足，如來^lb說；彼故，說名相具足者。」
^ck21【非說所說】
世尊言：「彼何意念？善^lb實！雖然，如來如是念：『我法說』？」
善實言：「不如此，^pb68世尊！不如來如是念：『我法說。』」
世尊言：「若我，善^lb實！如是語：『如來法說。』誹謗我。彼，善實！不實取。
^lb彼何所因？法說、法說者，善實！無有法，若法說^lb名可得。」
爾時，命者善實，世尊邊如是言：
「雖然，^lb世尊！當有未來，頗有眾生，後時、後長時、後分^pb69五百，正法破壞時中，轉時中，若此如是色類^lb法說，聞已信當有？」
世尊言：「不彼，善實！眾生，非^lb不眾生。
彼何所因？眾生、眾生者，善實！一切彼^lb非眾生，彼，如來說；彼故，說名眾生者。
^ck22【無法可得】
彼何意^lb念？善實！雖然，有法若如來無上正遍知證覺？
^pb70命者善實言：
「無有彼，世尊！有法若如來無上^lb正遍知。」
世尊言：「如是，如是！善實！如是，如是！微^lb小彼中法無有、不可得，彼故說名無上正遍^lb知者。
^ck23【淨心行善】
雖然復次時，善實！平等正法，彼不中有^lb不平等，彼故說名無上正遍知者。
無我故、無^pb71壽故、無眾生故、無人故，平等。
無上正遍知，一^lb切善法證覺。
善法、善法者，善實！非法，如是彼，^lb如來說；彼故，說名善法者。
^ck24【福智無比】
若復，善實！所有三^lb千大千世界須彌山王，彼所有聚七寶普散，^lb如來、應、等正遍知施與。
若此智慧彼岸到，乃^pb72至四句等偈，受已，為他等分別，此，善實！福聚，^lb彼前者福聚，百上亦數不及，千上亦，百千上^lb亦，俱致百千上亦，俱致那由他百千上亦，僧^lb企耶亦，迦羅亦，算亦，譬喻亦，憂波泥奢亦，乃^lb至譬喻亦不及。
^ck25【化無所化】
彼何意念？善實！雖然，如來如^pb73是念：『我眾生度脫』？不，復彼，善實！如是見應。
彼^lb何所因？有無，善實！無有一眾生若如來度脫。
^lb若復，善實！有，如是眾生有，若彼如來度脫。彼^lb如是，如來我取有，眾生取、壽取、人取有。
我取、^lb我取者，善實！非取，此，如來說；彼小兒凡夫生^pb74取。
小兒凡夫生、小兒凡夫生者，善實！非生，彼，^lb如來說；彼故，說名小兒凡夫生者。
^ck26【法身非相】
彼何意念？^lb善實！相具足如來見應？。
善實言：「不如此，世尊！^lb如我，世尊說義解我，不相具足如來見應。」
世^lb尊言：「善，善！善實！如是，如是！善實！如如語汝，不^pb75相具足如來見應。彼何所因？彼復，善實！相具^lb足如來見應；有彼王轉輪，如來有；彼故，不相^lb具足如來見應。此相非相故，如來見應。」
爾時，^lb命者善實世尊邊如是言：「如我，世尊！世尊說^lb義解我，不相具足如來見應。」
爾時，世尊彼時^pb76此伽陀說：
^lb^gatha若我色見，若我聲求，邪解脫行，不我見彼。
^lb^gatha法體佛見應，法身彼如來，法體及不識，^lb故彼不能知。
^ck27【無斷無滅】
^lb彼何意念？善實！相具足，如來無上正遍知證^pb77覺？
不，復彼，善實！如是見應。
彼何所因？不，善實！^lb相具足，如來無上正遍知證覺。
復時，彼，善實！^lb有如是語：『菩薩乘發行，有法破滅，施設斷。』不，^lb復，善實！如是見應。
彼何所因？不菩薩乘發行^lb有法破滅，施設不斷。
^ck28【不受不貪】
若復，善實！善家子，若善^pb78家女，若恒伽河沙等世界七寶滿作已施與。
^lb若菩薩摩訶薩無我、無生中，法中忍得。此如^lb是，彼緣，多過福聚生。
不，復，善實！菩薩福聚取^lb應。
命者善實言：「不，世尊！菩薩福聚取應？」
世尊^lb言：「取應，善實！不取應，彼故說名取應。
^ck29【威儀寂靜】
雖然復^pb79次時，善實！若有如是語：『如來去、若不去、若住、^lb若坐、若臥、若如法。』不我，善實！說義解。
彼何所^lb因？如來者，善實！說名無所去、無所來，彼故說^lb名如來、應、正遍知者。
^ck30【一合理相】
若復，善實！善家子，若善^lb家女，若所有三千大千世界地塵，彼如是色^pb80類墨作已，乃至如是不可數，譬如最小聚。彼^lb何意念？善實！雖然，彼多最小聚有？
善實言：如^lb是，如是！世尊！
若彼最小聚有。彼何所因？彼，世^lb尊！聚有，不世尊說最小聚者。
彼何所因？若彼，^lb世尊！最小聚說；非聚，彼，如來說；彼故，說名最^pb81小聚者。
若及如來說三千大千世界者；非界，^lb如來說；彼故，說名三千大千世界者。
彼何所^lb因？彼，世尊！界有，彼如是摶取有。若如是，如來^lb摶取說；
非取，彼，如來說；彼故，說名摶取者。
世^lb尊言：摶取，如是，善實！不世俗語，不可說，非法，^pb82非非法，
彼小兒凡夫生取。
^ck31【知見不生】
彼何所因？若此有，^lb善實！如是說：『我見，如來說，眾生見、壽見、人見，^lb如來說。』雖然，彼，善實！正說語？
善實言：不如此，^lb世尊！不如此，善逝！。
彼何所因？若彼，世尊！我見，^lb如來說；非見，彼，如來說；彼故，說名我見者。
世^pb83尊言：如是，此，善實！菩薩乘發行，一切法知應，^lb見應，信解應。如信解，如無法想亦住。
彼何所^lb因？法想、法想者，善實！非想，此，如來說；彼故，說^lb名法想者。
^ck32【應化非真】
若復時，善實！菩薩摩訶薩無量無^lb數世界七寶滿中作已，如來等、應等、正遍知^pb84等施與。
若善家子，若善家女，若如是智慧彼^lb岸到，乃至四句等偈，受持、分別、讀誦，為他等^lb及分別廣說。此如是，彼緣，多過福聚生，無量、^lb不可數。
云何及廣說？
如不廣說，彼故說名廣^lb說。
^pb85^gatha星、翳、燈、幻，露、泡、夢、電，雲見如是，此有為者。
^lb此語，世尊歡喜，上座善實，彼及比丘、比丘尼、^lb優婆塞、優婆夷，彼天、人、阿脩羅、乾闥婆等，聞^lb世尊說，大歡喜。
^lb歸命一切佛菩薩海等
^pb1^folio#vcpp_paramartha^bk#vcpp_paramartha<heading=金剛經真諦 hidden=1>^ck0【金剛般若波羅蜜經】^ck0【經題】^lb^au【．．．陳天竺三藏法師　真諦譯】
^ck1【法會因由】
^lb如是我聞。
一時
佛婆伽婆，住舍衛國，祇陀樹^lb林給孤獨園。
與大比丘眾千二百五十人俱。
^lb爾時世尊，於日前分，著衣持鉢，
入舍衛大國^pb2而行乞食。
於其國中次第行已，
還至本處。
飯^lb食事訖，於中後時，收衣鉢，洗足已。
如常敷座，^lb跏趺安坐，端身而住，正念現前。
時諸比丘俱^lb往佛所，至佛所已，頂禮佛足，右繞三匝，卻坐^lb一面。
^ck2【善現啟請】
爾時淨命須菩提，於大眾中共坐聚集。

^pb3時淨命須菩提，即從座起，偏袒右肩，頂禮佛^lb足，右膝著地，向佛合掌而白佛言：
「希有世尊！
^lb如來應供正遍覺知，善護念諸菩薩摩訶薩，^lb由無上利益故；
善付囑諸菩薩摩訶薩，由無^lb上教故。
世尊！若善男子善女人，發阿耨多羅^pb4三藐三菩提心，行菩薩乘，
云何應住？云何修^lb行？云何發起菩薩心？」淨命須菩提作是問已。
^lb爾時世尊告須菩提：「須菩提！善哉善哉！如是。
^lb善男子，如來善護念諸菩薩摩訶薩，無上利^lb益故；
善付囑諸菩薩摩訶薩，無上教故。
須菩^pb5提！是故汝今一心諦聽，恭敬，善思念之。
我今^lb當為汝說。
如菩薩發菩提心，行菩薩乘，如是^lb應住，如是修行，如是發心。」
須菩提言：「唯然，世^lb尊！」
^ck3【大乘正宗】
佛告須菩提：「須菩提！若善男子善女人，發^lb菩提心，行菩薩乘，應如是發心：
所有一切眾^pb6生類攝，
若卵生、若胎生、若濕生、若化生，
若有色、若無^lb色，若有想、若無想，若非有想、若非無^lb想，
乃至眾生界，及假名說。如是眾生，我皆安^lb置於無餘涅槃。
如是般涅槃無量眾生已，無^lb一眾生被涅槃者。
何以故？須菩提！若菩薩有^pb7眾生想，即不應說名為菩薩。
何以故？須菩提！^lb一切菩薩，無我想、眾生想、壽者想、受者想。
^ck4【妙行無住】
復^lb次，須菩提，
菩薩不著己類而行布施，不著所^lb餘行於布施，
不著色聲香味觸法應行布施。
^lb須菩提！菩薩應如是行施，不著相想。
何以故？^pb8須菩提！若菩薩無執著心行於布施，是福德^lb聚不可數量。
須菩提！汝意云何？東方虛空可^lb數量不？」
須菩提言：「不可，世尊！」
佛言：「如是。須菩^lb提！南西北方，四維上下，十方虛空，可數量不？」
^lb須菩提言：「不可，世尊！」
佛言：「如是。須菩提！若菩^pb9薩無執著心行於布施，是福德聚亦復如是^lb不可數量。

^ck5【如理實見】
「須菩提！汝意云何？可以身相勝德^lb見如來不？」
「不也。世尊！
何以故？如來所說身相^lb勝德，非相勝德。」
「何以故？須菩提！
凡所有相，皆^lb是虛妄。無所有相，即是真實。由相無相，應見^pb10如來。」
^ck6【正信希有】
如是說已，淨命須菩提白佛言：
「世尊！於^lb今現時及未來世，頗有菩薩聽聞正說如是^lb等相此經章句，生實想不？」
佛告須菩提：「莫作^lb是說：
『於今現時及未來世，頗有菩薩聽聞正^lb說如是等相此經章句，生實想不？』
何以故？須^pb11菩提！於未來世，實有眾生，得聞此經，能生實^lb想。
復次，須菩提！於未來世，後五百歲，正法滅^lb時，有諸菩薩摩訶薩，持戒修福，及有智慧。
須^lb菩提！是諸菩薩摩訶薩，非事一佛，非於一佛^lb種諸善根，
已事無量百千諸佛，已於無量百^pb12千佛所而種善根。
若有善男子善女人，聽聞^lb正說如是等相此經章句，乃至一念生實信^lb者。
須菩提！如來悉知是人，悉見是人。須菩提！^lb是善男子善女人，生長無量福德之聚！
何以^lb故？須菩提！是諸菩薩無復我想、眾生想、壽者^pb13想、受者想。
「是諸菩薩無法想，無非法想，無想，^lb無非想。
何以故？須菩提！是諸菩薩若有法想，^lb即是我執，
及眾生壽者受者執。
須菩提！是故^lb菩薩不應取法，不應取非法。
為如是義故，如^lb來說：若觀行人，解筏喻經，法尚應捨，何況非^pb14法。」
^ck7【無得無說】
佛復告淨命須菩提：
「須菩提！汝意云何？如^lb來得阿耨多羅三藐三菩提耶？如來有所說^lb法耶？」
須菩提言：
「如我解佛所說義，無所有法^lb如來所得，名阿耨多羅三藐三菩提；亦無有^lb法，如來所說。
何以故？是法如來所說，不可取，^pb15不可言；非法，非非法。
何以故？一切聖人，皆以^lb無為真如所顯現故。」
^ck8【依法出生】
「須菩提！汝意云何？以三^lb千大千世界遍滿七寶，若人持用布施，是善^lb男子善女人，因此布施，生福多不？」
須菩提言：「^lb甚多，世尊！甚多，修伽陀！是善男子善女人，因^pb16此布施，得福甚多。
何以故？世尊！此福德聚，即^lb非福德聚，是故如來說福德聚。」
佛言：「須菩提！^lb若善男子善女人，以三千大千世界遍滿七^lb寶，持用布施。
若復有人，從此經中受四句偈，^lb為他正說，顯示其義，此人以是因緣，所生福^pb17德，最多於彼無量無數。
何以故？須菩提！如來^lb無上菩提，從此福成。諸佛世尊，從此福生。
何^lb以故？須菩提！所言佛、法者，即非佛、法，是名佛、^lb法。
^ck9【一相無相】
「須菩提！汝意云何？須陀洹能作是念：『我得^lb須陀洹果』不？」
須菩提言：「不也，世尊！何以故？世^pb18尊！實無所有能至於流，故說須陀洹。
乃至色^lb聲香味觸法亦復如是，
故名須陀洹。
「斯陀含^lb名一往來，實無所有能至往來，
是名斯陀含。
「^lb阿那含名為不來，實無所有能至不來，
是名^lb阿那含。」
佛言：「須菩提！汝意云何？阿羅漢能作^pb19是念：『我得阿羅漢果』不？」
須菩提言：「不也，世尊！^lb何以故！實無所有名阿羅漢。
世尊！若阿羅漢^lb作是念：『我得阿羅漢果。』此念即是我執、眾生^lb執、壽者執、受者執。
世尊！如來阿羅訶三藐三^lb佛陀，讚我住無諍三昧，人中最為第一。世尊！^pb20我今已成阿羅漢，離三有欲。世尊！我亦不作^lb是念：『我是阿羅漢。』
世尊！我若有是念：『我已得^lb阿羅漢果。』如來則應不授我記：『住無諍三昧，^lb人中須菩提善男子最為第一。』實無所住，住^lb於無諍，住於無諍。」
^ck10【莊嚴淨土】
佛告須菩提：「汝意云何？昔^pb21從然燈如來阿羅訶三藐三佛陀所，頗有一^lb法，如來所取不？」
須菩提言：「不也，世尊！實無有^lb法，昔從然燈如來阿羅訶三藐三佛陀所，如^lb來所取。」
佛告須菩提：「若有菩薩作如是言：『我^lb當莊嚴清淨佛土。』而此菩薩說虛妄言。
何以^pb22故？須菩提！莊嚴佛土者，如來說非莊嚴，是故^lb莊嚴清淨佛土。
須菩提！是故菩薩應生如是^lb無住著心，不住色聲香味觸法生心，應無所^lb住而生其心。
「須菩提！譬如有人體相勝大，如^lb須彌山王。須菩提！汝意云何？如是體相為勝^pb23大不？」
須菩提言：「甚大，世尊！何以故？如來說非^lb有，名為有身，此非是有，故說有身。」
^ck11【無為福勝】
佛告須菩^lb提：「汝意云何？於恆伽江所有諸沙，如其沙數^lb所有恆伽，諸恆伽沙寧為多不？」
須菩提言：「甚^lb多！世尊！但諸恆伽，尚多無數，何況其沙。」
佛言：「^pb24須菩提！我今覺汝，我今示汝：諸恆伽中所有^lb沙數，如是沙等世界，若有善男子善女人，以^lb七寶遍滿，持施如來應供正遍覺知。須菩提！^lb汝意云何？此人以是因緣，得福多不？」
須菩提^lb言：「甚多，世尊！甚多，修伽陀！此人以是因緣，生^pb25福甚多！」
「須菩提！若善男子善女人，以七寶遍^lb滿爾所恆伽沙世界，持用布施。若善男子善^lb女人，從此經典乃至四句偈等，恭敬受持，為^lb他正說。是人所生福德，最勝於彼無量無數！
^ck12【尊重正教】
^lb「復次，須菩提！隨所在處，若有人能從是經典，^pb26乃至四句偈等，讀誦講說。當知此處，於世間^lb中即成支提，一切人天阿修羅等，皆應恭敬。
^lb何況有人，盡能受持讀誦如此經典。
當知是^lb人，則與無上希有之法而共相應。是土地處，^lb大師在中，或隨有一可尊重人。」
^ck13【如法受持】
佛說是已。淨^pb27命須菩提白佛言：
「世尊！如是經典，名號云何？^lb我等云何奉持？」
佛告須菩提：
「此經名為金剛^lb般若波羅蜜。
以是名字，汝當奉持。
何以故？須^lb菩提！是般若波羅蜜，如來說非般若波羅蜜。
^lb須菩提！汝意云何？頗有一法一佛說不？」
須菩^pb28提言：「世尊！無有一法一如來說。」
佛告須菩提：「^lb三千大千世界所有微塵，是為多不？」
須菩提^lb言：「此世界微塵，甚多，世尊！甚多，
修伽陀！何以^lb故？世尊！此諸微塵，如來說非微塵，故名微塵。^lb此諸世界，如來說非世界，故說世界。」。
佛告須^pb29菩提：「汝意云何？可以三十二大人相見如來^lb不？」
須菩提言：「不也，世尊！
何以故？此三十二大^lb人相，如來說非相，故說三十二大人相。」
佛告^lb須菩提：「若有善男子善女人，如諸恆河所有^lb沙數，如是沙等身命捨以布施。
若有善男子^pb30善女人，從此經典，乃至四句偈等，恭敬受持，^lb為他正說。此人以是因緣，生福多彼無量無^lb數。」
^ck14【離相寂滅】
爾時淨命須菩提，由法利疾，即便悲泣。抆^lb淚而言：
「希有！世尊！希有！修伽陀！如此經典如^lb來所說，我從昔來至得聖慧，未曾聞說如是^pb31經典。
何以故？世尊說般若波羅蜜，即非般若^lb波羅蜜，故說般若波羅蜜。
世尊！當知是人，則^lb與無上希有之法而共相應，聞說經時，能生^lb實想。
世尊！是實想者，實非有想，是故如來說^lb名實想，說名實想。
世尊！此事於我非為希有。^pb32正說經時，我生信解。
世尊！於未來世，若有眾^lb生恭敬受持，為他正說，當知是人，則與無上^lb希有之法而共相應。
世尊！此人無復我想眾^lb生想壽者想受者想。
何以故？我想眾生想壽^lb者想受者想，即是非想。
何以故？諸佛世尊，解^pb33脫諸想盡無餘故。」說是言已。
佛告須菩提：
「如^lb是，須菩提！如是。
當知是人，則與無上希有之^lb法而共相應。是人聞說此經，不驚不怖不畏。
^lb何以故？須菩提！此法如來所說，是第一波羅^lb蜜。此波羅蜜，如來所說，無量諸佛亦如是說，^pb34是故說名第一波羅蜜。
復次，須菩提！如來忍^lb辱波羅蜜，即非波羅蜜。
何以故？須菩提！昔時^lb我為迦陵伽王斬斫身體，骨肉離碎。我於爾^lb時，無有我想眾生想壽者想受者想，無想，非^lb無想。
何以故？須菩提！我於爾時，若有我想眾^pb35生想壽者想受者想，是時則應生瞋恨想。
「須^lb菩提！我憶過去五百生中，作大仙人，名曰說^lb忍。於爾生中，心無我想眾生想壽者想受者^lb想。
是故須菩提！菩薩摩訶薩捨離一切想，於^lb無上菩提應發起心，
不應生住色心，不應生^pb36住聲香味觸心，不應生住法心，不應生住非^lb法心，不應生有所住心。
何以故？若心有住，則^lb為非住。
故如來說：菩薩無所住心應行布施。
^lb復次，須菩提！菩薩應如是行施，為利益一切^lb眾生。
此眾生想，即是非想。如是一切眾生，如^pb37來說即非眾生。
何以故？諸佛世尊遠離一切^lb想故。
須菩提！如來說實、說諦、說如、說非虛妄。
^lb復次，須菩提！是法如來所覺，是法如來所說，^lb是法非實非虛。
「須菩提！譬如有人，在於盲暗，^lb如是當知菩薩墮相，行墮相施。
須菩提！如人^pb38有目，夜已曉時，晝日光照，見種種色，如是當^lb知菩薩不墮於相，行無相施。
復次，須菩提！於^lb未來世，若有善男子善女人，受持讀誦，教他^lb修行，為他正說如是經典，如來悉知是人，悉^lb見是人，生長無量福德之聚。
^ck15【持經功德】
「復次，須菩提！若^pb39有善男子善女人，於日前分布施身命，如上^lb所說諸恆沙數；
於日中分布施身命，
於日後^lb分布施身命，皆如上說諸恆沙數。
如是無量^lb百千萬億劫，以身命布施。
若復有人，聞此經^lb典，不起誹謗，以是因緣，生福多彼無量無數。^pb40何況有人書寫受持讀誦，教他修行，為人廣^lb說。
復次，須菩提！如是經典不可思量，無能與^lb等。
如來但為憐愍利益能行無上乘人，及行^lb無等乘人說。
若復有人，於未來世，受持讀誦，^lb教他修行，正說是經，如來悉知是人，悉見是^pb41人，
與無數無量不可思議無等福聚而共相^lb應。
如是等人，由我身分，則能荷負無上菩提。
^lb何以故？須菩提！如是經典，若下願樂人，
及我^lb見眾生見壽者見受者見
如此等人，能聽能^lb修讀誦教他正說，無有是處。
復次，須菩提！隨^pb42所在處，顯說此經，一切世間天人阿修羅等，^lb皆應供養，作禮右繞。當知此處，於世間中即成^lb支提。
^ck16【能淨業障】
「須菩提！若有善男子善女人，受持讀^lb誦教他修行，正說如是等經。此人現身受輕^lb賤等苦。
過去世中所造惡業，應感生後惡道^pb43果報。以於現身受輕苦故，先世罪業及苦果^lb報，則為消滅。當得阿耨多羅三藐三菩提。
「須^lb菩提！我憶往昔，從然燈如來阿羅訶三藐三^lb佛陀後，無數無量不可算計，過去大劫，得值^lb八萬四千百千俱胝諸佛如來已成佛竟，我^pb44皆承事供養恭敬，無空過者。
若復有人，於後^lb末世五百歲時，受持讀誦，教他修行，正說此^lb經。
須菩提！此人所生福德之聚，以我往昔承^lb事供養諸佛如來所得功德，比此功德，百分^lb不及一，千萬億分不及一，窮於算數不及其^pb45一，乃至威力品類相應譬喻所不能及。
「須菩^lb提！若善男子善女人，於後末世，受持讀誦如^lb此等經，所得功德，我若具說，若有善男子善^lb女人，諦聽憶持爾所福聚，或心迷亂及以顛^lb狂。
復次，須菩提！如是經典不可思議，若人修^pb46行及得果報，亦不可思議。」
^ck17【究竟無我】
爾時須菩提白佛^lb言：「世尊！善男子善女人，發阿耨多羅三藐三^lb菩提心，行菩薩乘，云何應住？云何修行？云何^lb發起菩薩心？」
佛告須菩提：「善男子善女人，發^lb阿耨多羅三藐三菩提心者，當生如是心：
我^pb47應安置一切眾生，令入無餘涅槃。
如是般涅^lb槃無量眾生已，無一眾生被涅槃者。
何以故？^lb須菩提！若菩薩有眾生相想，則不應說名為^lb菩薩。
何以故？須菩提！實無有法，名為能行菩^lb薩上乘。
「須菩提！汝意云何？於然燈佛所，頗有^pb48一法如來所得，名阿耨多羅三藐三菩提不？」
^lb須菩提言：「不也，世尊！於然燈佛所，無有一法^lb如來所得，名阿耨多羅三藐三菩提。」
佛言：「如^lb是，須菩提！如是。
於然燈佛所，無有一法如來^lb所得，名阿耨多羅三藐三菩提。
須菩提！於然^pb49燈佛所，若有一法如來所得，名阿耨多羅三^lb藐三菩提，然燈佛則不授我記：『婆羅門！汝於^lb來世，當得作佛，號釋迦牟尼，多陀阿伽度，阿^lb羅訶，三藐三佛陀。』
須菩提！由實無有法如來^lb所得，名阿耨多羅三藐三菩提，是故然燈佛^pb50與我授記，作如是言：『婆羅門！汝於來世，當得^lb作佛，號釋迦牟尼，多陀阿伽度，阿羅訶，三藐^lb三佛陀。』
何以故？須菩提！如來者，真如別名。




「須^lb菩提！若有人說如來得阿耨多羅三藐三菩^lb提，是人不實語。何以故？須菩提！實無有法如^pb51來所得，名阿耨多羅三藐三菩提。
須菩提！此^lb法如來所得，無實無虛。
是故如來說一切法^lb皆是佛法。
須菩提！一切法者，非一切法故，如^lb來說名一切法。
須菩提！譬如有人遍身大身。」
^lb須菩提言：「世尊！如來所說遍身大身，則為非^pb52身，是故說名遍身大身。」
佛言：「如是，須菩提！如^lb是，須菩提！若有菩薩說如是言：我當般涅槃^lb一切眾生。則不應說名為菩薩。
須菩提！汝意^lb云何？頗有一法名菩薩不？」
須菩提言：「不也，世^lb尊！」

佛言：「須菩提！是故如來說，一切法無我無^pb53眾生無壽者無受者。
須菩提！若有菩薩說如^lb是言：我當莊嚴清淨佛土。如此菩薩說虛妄^lb言。
何以故？須菩提！莊嚴佛土者，如來說則非^lb莊嚴，是故莊嚴清淨佛土。
須菩提！若菩薩信^lb見諸法無我，諸法無我，如來應供正遍覺說：^pb54是名菩薩，是名菩薩。」
^ck18【一體同觀】
佛言：「須菩提！汝意云何？^lb如來有肉眼不？」
須菩提言：「如是，世尊！如來有^lb肉眼。」
佛言：「須菩提！汝意云何？如來有天眼不？」
^lb須菩提言：「如是，世尊！如來有天眼。」
佛言：「須菩^lb提！汝意云何？如來有慧眼不？」
須菩提言：「如是，^pb55世尊！如來有慧眼。」
佛言：「須菩提！汝意云何？如^lb來有法眼不？」
須菩提言：「如是，世尊！如來有法^lb眼。」
佛言：「須菩提！汝意云何？如來有佛眼不？」
須^lb菩提言：「如是，世尊！如來有佛眼。」


「須菩提！汝意^lb云何？於恆伽江所有諸沙，如其沙數所有恆^pb56伽，如諸恆伽所有沙數，世界如是，寧為多不？」
^lb須菩提言：「如是，世尊！此等世界，其數甚多。」
佛^lb言：「須菩提！爾所世界中，所有眾生，我悉見知^lb心相續住，有種種類。
何以故？須菩提！心相續^lb住，如來說非續住，故說續住。
何以故？須菩提！^pb57過去心不可得，未來心不可得，現在心不可^lb得。
^ck19【法界通化】
「須菩提！汝意云何？若有人以滿三千大千^lb世界七寶，而用布施，是善男子善女人，以是^lb因緣，得福多不？」須菩提言：「甚多！世尊！甚多！修^lb伽陀！」
佛言：「如是，須菩提！如是。彼善男子善女^pb58人，以是因緣，得福聚多。」

佛言：「須菩提！若福德^lb聚，但名為聚，如來則不應說是福德聚，是福^lb德聚。
^ck20【離色離相】
須菩提！汝意云何？可以具足色身觀如^lb來不？」
須菩提言：「不也，世尊！不可以具足色身^lb觀於如來。
何以故？此具足色身，如來說非具^pb59足色身，是故如來說名具足色身。」
佛言：「須菩^lb提！汝意云何？可以具足諸相觀如來不？」`)