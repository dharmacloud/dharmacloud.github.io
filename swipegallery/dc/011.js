jsonp(11,{"name":"dc","start":31390},`初夜、後夜精勤覺悟，當知是等善根功德日夜增長，終不退減。
當如是學：『善閉根門，飲食知量，初夜、後夜精勤覺悟，功德善法日夜增長。』
當如是學。」
^cb346a6佛說此經已，諸比丘聞佛所說，歡喜奉行。
^n1262【一二六二】^cb346a8如是我聞：
一時，佛住王舍城迦蘭陀竹園。
爾時，世尊於後夜時聞野狐鳴。
^cb346a9爾時，世尊夜過天明，於大眾前敷座而坐，
告諸比丘：「汝等後夜時聞野狐鳴不？」
^cb346a11諸比丘白佛：「如是，世尊！」
^cb346a12佛告諸比丘：「有一愚癡人作如是念：『令我受身得如是形類，
作如是聲。』此愚癡人欲求如是像類處所受生，何足不得？
是故，比丘！汝等但當精勤方便，求斷諸有，
莫作方便，增長諸有，當如是學。」
^cb346a17佛說此經已，諸比丘聞佛所說，歡喜奉行。
^n1263【一二六三】^cb346a18如是我聞：
一時，佛住王舍城迦蘭陀竹園。
^cb346a19爾時，世尊告諸比丘：「我不讚歎受少有身，況復多受？
所以者何？受有者苦。
譬如糞屎，少亦臭穢，何況於多？
如是諸有，少亦不歎，乃至剎那，況復於多？
所以者何？有者，苦故。
是故，比丘！當如是學：『斷除諸有，莫增長有。』
當如是學。」
^cb346a24佛說此經已，諸比丘聞佛所說，歡喜奉行。
^n1264【一二六四】^cb346a26如是我聞：
一時，佛住王舍城迦蘭陀竹園。
爾時，世尊夜後分時聞野狐鳴。
^cb346a27是夜過已，於大眾前敷座而坐，告諸比丘：「汝等於夜後分聞野狐鳴不？」
^cb346a29比丘白佛：「如是，世尊！」
^cb346b1佛告比丘：「彼野狐者，疥瘡所困，是故鳴喚。
若能有人為彼野狐治疥瘡者，野狐必當知恩報恩。
而今有一愚癡之人，無有知恩報恩。
是故，諸比丘！當如是學：『知恩報恩。』
其有小恩尚報，終不忘失，況復大恩？」
^cb346b5佛說此經已，諸比丘聞佛所說，歡喜奉行。
^ck39b【病相應1265】^n1265【一二六五】^cb346b7如是我聞：
一時，佛住王舍城迦蘭陀竹園。
爾時，有尊者跋迦梨住王舍城金師精舍，
疾病困苦，尊者富隣尼瞻視供養。
^cb346b9時，跋迦梨語富隣尼：「汝可詣世尊所，為我稽首禮世尊足，
問訊世尊少病少惱、起居輕利、安樂住不？
言：『跋迦梨住金師精舍，疾病困篤，委積床褥，願見世尊。
疾病困苦，氣力羸惙，無由奉詣。
唯願世尊降此金師精舍，以哀愍故！』」
^cb346b15時，富隣尼受跋迦梨語已，詣世尊所，稽首禮足，
退住一面，白佛言：「世尊！
尊者跋迦梨稽首世尊足，問訊世尊少病少惱、
起居輕利、安樂住不？」
^cb346b18世尊答言：「令彼安樂。」
富隣尼白佛言：「世尊！
尊者跋迦梨住金師精舍，疾病困篤，委在床褥，
願見世尊，無有身力來詣世尊。
善哉！世尊！詣金師精舍，以哀愍故！」
^cb346b22爾時，世尊默然聽許。
時，富隣尼知世尊聽許已，禮足而去。
^cb346b23爾時，世尊晡時從禪覺，往詣金師精舍，至跋迦梨住房。
跋迦梨比丘遙見世尊，從床欲起。
^cb346b25佛告跋迦梨：「且止！
勿起！」
世尊即坐異床，語跋迦梨：「汝心堪忍此病苦不？
汝身所患，為增、為損？」
^cb346b27跋迦梨白佛……如前叉摩比丘修多羅廣說。
「世尊！我身苦痛，極難堪忍，欲求刀自殺，不樂苦生。」
^cb346b29佛告跋迦梨：「我今問汝，隨意答我。
云何？跋迦梨！色是常耶？
為非常耶？」
^cb346c2跋迦梨答言：「無常。
世尊！」
^cb346c3復問：「若無常，是苦耶？」
答言：「是苦。世尊！」
復問：「跋迦梨！若無常、苦者，是變易法，於中寧有可貪、可欲不？」
^cb346c5跋迦梨白佛：「不也，世尊！」
受、想、行、識亦如是說。
^cb346c6佛告跋迦梨：「若於彼身無可貪、可欲者，
是則善終，後世亦善。」
^cb346c7爾時，世尊為跋迦梨種種說法，示、教、照、
喜已，從座起去。即於彼夜，尊者跋迦梨思惟解脫，
欲執刀自殺，不樂久生。
^cb346c10時，有二天身極端正，於後夜時詣世尊所，
稽首禮足，退住一面，白佛言：「世尊！
尊者跋迦梨疾病困苦，思惟解脫，欲執刀自殺，不樂久生。」
^cb346c13第二天言：「彼尊者跋迦梨已於善解脫而得解脫。」
說此語已，俱禮佛足，即沒不現。
^cb346c15爾時，世尊夜過晨朝，於大眾前敷座而坐，
告諸比丘：「昨夜有二天子，形體端正，來詣我所，
稽首作禮，退住一面。
而作是言：『尊者跋迦梨住金師精舍，疾病困苦，
思惟解脫，欲執刀自殺，不樂久生。』
第二天言：『尊者跋迦梨已於善解脫而得解脫。』
說此語已，稽首作禮，即沒不現。」
^cb346c21爾時，世尊告一比丘：「汝當往詣尊者跋迦梨比丘所，
語跋迦梨言：『昨夜有二天來詣我所，稽首作禮，
退住一面，語我言：「尊者跋迦梨疾病困篤，
思惟解脫，欲執刀自殺，不樂久生。」
第二天言：「尊者跋迦梨於善解脫而得解脫。」
說此語已，即沒不現。
此是天語，佛復記汝：「汝於此身不起貪欲，
是則善終，後世亦善。」』」
^cb346c29時，彼比丘受世尊教已，詣金師精舍跋迦梨房。
^cb347a1爾時，跋迦梨語侍病者：「汝等持繩床，共舉^mc02436我身，
著精舍外，我欲執刀自殺，不樂久生。」
^cb347a3時，有眾多比丘出房舍，露地經行。
受使比丘詣眾多比丘所，問眾多比丘言：「諸尊！
跋迦梨比丘住在何所？」
^cb347a5諸比丘答言：「跋迦梨比丘告侍病者，令舉^mc02436繩床，
出精舍外，欲執刀自殺，不樂久生。」
受使比丘即詣跋迦梨所。
^cb347a8跋迦梨比丘遙見使比丘來，語侍病者：
「下繩床著地，彼比丘疾來，似世尊使。」
彼侍病者即下繩床著地。
^cb347a10時，彼使比丘語跋迦梨：「世尊有教及天有所說。」
^cb347a11時，跋迦梨語侍病者：「扶我著地，不可於床上受世尊教及天所說。」
時，侍病者即扶跋迦梨，下置於地。
^cb347a14時，跋迦梨言：「汝可宣示世尊告勅及天所說。」
^cb347a15使比丘言：「跋迦梨！
大師告汝：『夜有二天來白我言：「跋迦梨比丘疾病困篤，
思惟解脫，欲執刀自殺，不樂久生。」
第二天言：「跋迦梨比丘已於善解脫而得解脫。」
說此語已，即沒不現。』
世尊復記說，汝善於命終，後世亦善。」
^cb347a20跋迦梨言：「尊者！大師善知所知，善見所見；
彼二天者亦善知所知，善見所見。
然我今日於色常、無常，決定無疑；無常者是苦，決定無疑。
若無常、苦者，是變易法，於彼無有可貪、
可欲，決定無疑。受、想、行、識亦復如是。
然我今日疾病苦痛猶故隨身，欲刀自殺，不樂久生。」
即執刀自殺。
^cb347a26時，使比丘供養跋迦梨死身已，還詣佛所，
稽首禮足，退坐一面，白佛言：「世尊！
我以世尊所勅，具告尊者跋迦梨。
彼作是言：『大師善知所知，善見所見；彼二天者亦善知所知，
善見所見……』」廣說乃至「執刀自殺。」
^cb347b3爾時，世尊告諸比丘：「共詣金師精舍跋迦梨尸所。」
見跋迦梨死身，有遠離之色。
見已，語諸比丘：「汝等見是跋迦梨比丘死身在地，有遠離之色不？」
^cb347b6諸比丘白佛：「已見。
世尊！」
復告諸比丘：「遶跋迦梨身，四面周匝，有闇冥之相圍遶身不？」
^cb347b8諸比丘白佛：「已見。
世尊！」
佛告諸比丘：「此是惡魔之像，周匝求覓跋迦梨善男子識神當生何處。」
^cb347b10佛告諸比丘：「跋迦梨善男子不住識神，以刀自殺。」
^cb347b11爾時，世尊為彼跋迦梨說第一記。
^cb347b12佛說此經已，諸比丘聞佛所說，歡喜奉行。
^n1266【一二六六】^cb347b14如是我聞：
一時，佛住王舍城迦蘭陀竹園。
時，有尊者闡陀，住那羅聚落好衣菴羅林中，疾病困篤。
^cb347b16時，尊者舍利弗聞尊者闡陀在那羅聚落好衣菴羅林中，疾病困篤。
聞已，語尊者摩訶拘絺羅：「尊者知不？
闡陀比丘在那羅聚落好衣菴羅林中疾病困篤，當往共看。」
摩訶拘絺羅默然許之。
^cb347b20時，尊者舍利弗與尊者摩訶拘絺羅共詣那羅聚落好衣菴羅林中，
至尊者闡陀住房。
^cb347b22尊者闡陀遙見尊者舍利弗、尊者摩訶拘絺羅，凭床欲起。
^cb347b23尊者舍利弗語尊者闡陀：「汝且莫起！」
^cb347b24尊者舍利弗、尊者摩訶拘絺羅坐於異床，
問尊者闡陀：「云何？
尊者闡陀！所患為可堪忍不？
為增、為損？……」如前叉摩修多羅廣說。
^cb347b27尊者闡陀言：「我今身病，極患苦痛，難可堪忍。
所起之病，但增無損，唯欲執刀自殺，不樂苦活。」
^cb347b29尊者舍利弗言：「尊者闡陀！
汝當努力，莫自傷害！
若汝在世，我當與汝來往周旋；汝若有乏，
我當給汝如法湯藥；汝若無看病人，我當看汝，
必令適意，非不適意。」
^cb347c4闡陀答言：「我有供養，那羅聚落諸婆羅門長者悉見看視，
衣被、飲食、臥具、湯藥無所乏少；自有弟子修梵行者隨意瞻病，
非不適意。但我疾病苦痛逼身，難可堪忍，
唯欲自殺，不樂苦生。」
^cb347c8舍利弗言：「我今問汝，隨意答我。
闡陀！眼及眼識、眼所識色，彼寧是我、異我、相在不？」
^cb347c10闡陀答言：「不也。」
^cb347c11尊者舍利弗復問：「闡陀！
耳、鼻、舌、身、意及意識、意識所識法，彼寧是我、
異我、相在不？」
^cb347c12闡陀答言：「不也。」
^cb347c13尊者舍利弗復問：「闡陀！
汝於眼、眼識及色，為何所見、何所識、何所知故，
言眼、眼識及色，非我、不異我、不相在？」
^cb347c15闡陀答言：「我於眼、眼識及色，見滅、知滅故，
見眼、眼識及色，非我、不異我、不相在。」
^cb347c17復問：「闡陀！汝於耳、鼻、舌、身、意、意識及法，
何所見、何所知故，於意、意識及法，見非我、
不異我、不相在？」
^cb347c19闡陀答言：「尊者舍利弗！
我於意、意識及法，見滅、知滅故，於意、意識及法，
見非我、不異我、不相在。
尊者舍利弗！然我今日身病苦痛，不能堪忍，
欲以刀自殺，不樂苦生。」
^cb347c23時，尊者摩訶拘絺羅語尊者闡陀：「汝今當於大師修習正念，
如所說句：『有所依者，則為動搖；動搖者，
有所趣向；趣向者，為不休息；不休息者，
則隨趣往來；隨趣往來者，則有未來生死；
有未來生死故，有未來出沒；有未來出沒故，
則有生、老、病、死、憂、悲、苦、惱。
如是純一苦聚集。』
如所說句：『無所依者，則不動搖；不動搖者，
得無趣向；無趣向者，則有止息；有止息故，
則不隨趣往來；不隨趣往來，則無未來出沒，
無未來出沒者；則無生、老、病、死、憂、悲、惱、苦。
如是純大苦聚滅。』」
^cb348a5闡陀言：「尊者摩訶拘絺羅！
供養世尊事，於今畢矣！
隨順善逝，今已畢矣！
適意，非不適意。弟子所作，於今已作。
若復有餘弟子所作供養師者，亦當如是供養大師，
適意，非不適意。然我今日身病苦痛，難可堪忍，
唯欲以刀自殺，不樂苦生。」
爾時，尊者闡陀即於那羅聚落好衣菴羅林中以刀自殺。
^cb348a12時，尊者舍利弗供養尊者闡陀舍利已，
往詣佛所，稽首禮足，退住一面，白佛言：「世尊！
尊者闡陀於那羅聚落好衣菴羅林中以刀自殺。
云何？世尊！彼尊者闡陀當至何趣？
云何受生？後世云何？」
^cb348a16佛告尊者舍利弗：「彼不自記說言：『尊者摩訶拘絺羅！
我供養世尊，於今已畢；隨順善逝，於今已畢，
適意，非不適意。若復有餘供養大師者，
當如是作，適意，非不適意。』
耶？」
^cb348a20爾時，尊者舍利弗復問：「世尊！
彼尊者闡陀先於鎮珍尼婆羅門聚落，
有供養家、極親厚家、善言語家。」
^cb348a23佛告舍利弗：「如是，舍利弗！
正智、正善解脫善男子，有供養家、親厚家、善言語家。
舍利弗！我不說彼有大過。
若有捨此身，餘身相續者，我說彼等則有大過；
若有捨此身已，餘身不相續者，我不說彼有大過也。
無大過故，於那羅聚落好衣菴羅林中以刀自殺。」
^cb348a29如是，世尊為彼尊者闡陀說第一記。
佛說此經已，尊者舍利弗歡喜作禮而去。
雜阿含經卷第四十七

^pb1^folio#agms48雜阿含經卷第四十八
^ck49b【諸天相應1267】^au〔宋天竺三藏求那跋陀羅譯〕
^n1267【一二六七】^cb348b7如是我聞：
一時，佛住舍衛國祇樹給孤獨園。
^cb348b8時，有一天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb348b10時，彼天子白佛言：「世尊！
比丘！比丘度駛流耶？」
^cb348b11佛言：「如是，天子！」
天子復問：「無所攀緣，亦無所住，度駛流耶？」
^cb348b12佛言：「如是，天子！」
^cb348b13天子復問：「無所攀緣，亦無所住而度駛流，其義云何？」
^cb348b14佛言：「天子！我如是如是抱，如是如是直進，則不為水之所㵱。
如是如是不抱。如是如是不直進，則為水所㵱。
如是，天子！名為無所攀緣，亦無所住而度駛流。」
^cb348b18時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb348b21時，彼天子聞佛所說，歡喜隨喜，稽首佛足，即沒不現。
^n1268【一二六八】^cb348b23如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb348b26時，彼天子白佛言：「比丘知一切眾生所著、
所集，決定解脫、廣解脫、極廣解脫耶？」
^cb348b28佛告天子：「我悉知一切眾生所著、所集，
決定解脫、廣解脫、極廣解脫。」
天子白佛：「比丘云何知一切眾生所著、
所集，決定解脫、廣解脫、極廣解脫？」
^cb348c2佛告天子：「愛喜滅盡，我心解脫；心解脫已，
故知一切眾生所著、所集，決定解脫、廣解脫、極廣解脫。」
^cb348c4時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb348c7時，彼天子聞佛所說，歡喜隨喜，稽首佛足，即沒不現。
^n1269【一二六九】^cb348c9如是我聞：
一時，佛住舍衛國祇樹給孤獨園。
^cb348c10時，有一天子，容色絕妙，於後夜時來詣佛所，
稽首佛足，身諸光明遍照祇樹給孤獨園。
^cb348c12時，彼天子說偈問佛：
^gatha「誰度於諸流？　晝夜勤精進，
^gatha不攀亦不住，何染而不著？」
^cb348c15爾時，世尊說偈答言：
^gatha「一切戒具足，智慧善正受，
^gatha內思惟繫念，度難度諸流。
^gatha不樂於欲想，超越於色結，
^gatha不繫亦不住，於染亦不著。」
^cb348c20時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb348c23時，彼天子聞佛所說，歡喜隨喜，稽首佛足，即沒不現。
^n1270【一二七〇】^cb348c25如是我聞：
一時，佛住王舍城山谷精舍。
^cb348c26時，有拘迦尼，是光明天女，容色絕妙，於後夜時來詣佛所，
稽首佛足，身諸光明遍照山谷。
^cb348c28時，拘迦尼天女而說偈言：
^gatha「其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。」
^cb349a3佛告天女：「如是，如是。
^gatha「其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。」
^cb349a7時，拘迦那娑天女聞佛所說，歡喜隨喜，
稽首佛足，即沒不現。
^cb349a9爾時，世尊夜過晨朝，入於僧中，敷尼師壇，
於大眾前坐，告諸比丘：「昨日夜後，有拘迦那天女，
容色絕妙，來詣我所，稽首我足，退坐一面而說偈言：
^gatha「其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。」
^cb349a16我即答言：「如是，天女！
如是，天女！
^gatha「其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。
^cb349a20「說是語時，拘迦尼天女聞我所說，歡喜隨喜，
稽首我足，即沒不現。」
^cb349a21佛說此經已，諸比丘聞佛所說，歡喜奉行。
^n1271【一二七一】^cb349a23如是我聞：
一時，佛住王舍城山谷精舍。
^cb349a24爾時，尊者阿難告諸比丘：「我今當說四句法經。
諦聽，善思，當為汝說何等為四句法經。」
^cb349a26爾時，尊者阿難即說偈言：
^gatha「其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。
^cb349b1「諸比丘！是名四句法經。」
爾時，有一異婆羅門，去尊者阿難不遠，為諸年少婆羅門受誦經。
時，彼婆羅門作是念：「若沙門阿難所說偈，
於我所說經，便是非人所說。」
^cb349b4時，彼婆羅門即往詣佛所，與世尊面相問訊慰勞已，
退坐一面，白佛言：「瞿曇！
沙門阿難所說偈言：
^gatha「其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。
^cb349b10「如是等所說，則是非人語，非為人語。」
佛告婆羅門：「如是，如是，婆羅門！
是非人語，非為人語也。
時，有拘迦尼天女來詣我所，稽首我足，
退坐一面而說偈言：
^gatha「其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。」
^cb349b17「我時答言：『如是，如是，如天女所言：
^gatha「『「其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。」』
^cb349b21「是故，婆羅門！當知此所說偈，是非人所說，非是人所說也。」
^cb349b22佛說此經已，彼婆羅門聞佛所說，歡喜隨喜，禮佛足而去。
^n1272【一二七二】^cb349b24如是我聞：
一時，佛住王舍城山谷精舍。
^cb349b25時，有拘迦那娑天女，是光明天女，起大電光熾然，
歸佛、歸法、歸比丘僧，來詣佛所，稽首佛足，退坐一面。
其身光明普照山谷，即於佛前而說偈言
^gatha「其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。」
^cb349c3爾時，世尊告天女言：「如是，如是，天女！
如汝所說：
^gatha「『其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。』」
^cb349c8爾時，拘迦那娑天女聞佛所說，歡喜隨喜，
稽首佛足，即沒不現。
^cb349c9爾時，世尊夜過晨朝入僧中，敷尼師壇，
於大眾前坐，告諸比丘：「於昨後夜，拘迦那娑天女，
光明之天女，來詣我所，稽首我足，退坐一面。
而說偈言：
^gatha「『其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。』
^cb349c16「我時答言：『如是，天女！
如是，天女！如汝所說：
^gatha「『「其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。」』
^gatha「拘迦那天女，電光炎熾然，
^gatha敬禮佛法僧，說偈義饒益。」
^cb349c22佛說此經已，諸比丘聞佛所說，歡喜奉行。
^n1273【一二七三】^cb349c23如是我聞：
一時，佛住王舍城山谷精舍。
^cb349c24時，有拘迦那娑天女，光明之天女，放電光明，
炎照熾然，於後夜時來詣佛所，稽首佛足，退坐一面。
其身光明普照山谷，即於佛前而說偈言：
^gatha「我能廣分別，如來正法律，
^gatha今且但略說，足以表其心。
^gatha其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。」
^cb350a4佛告天女：「如是，天女！
如是，天女！如汝所說：
^gatha「『其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。』」
^cb350a8時，拘迦那娑天女聞佛所說，歡喜稽首，即沒不現。
^cb350a10爾時，世尊夜過晨朝，入於僧前，於大眾中敷座而坐，
告諸比丘：「昨後夜時，拘迦那娑天女來詣我所，
恭敬作禮，退坐一面而說偈言：
^gatha「我能廣分別，如來正法律，
^gatha今且但略說，足以表我心。
^gatha其心不為惡，及身口世間，
^gatha五欲悉虛空，正智正繫念，
^gatha不習近眾苦，非義和合者。」
^cb350a19「我時答言：『如是，天女！
如汝所說：
^gatha「『「其心不為惡，及身口世間，
^gatha五欲悉虛偽，正智正繫念。
^gatha不習近眾苦，非義和合者。」』
^cb350a23「時，彼天女聞我所說，歡喜隨喜，稽首我足，即沒不現。」
^cb350a24佛說此經已，諸比丘聞佛所說，歡喜奉行。
^n1274【一二七四】^cb350a26如是我聞：
一時，佛住毘舍離獼猴池側重閣講堂。
^cb350a27時，有拘迦那娑天女、朱盧^mc13371陀天女，容色絕妙，
於後夜時來詣佛所，稽首佛足，退坐一面。
其身光明遍照一切獼猴池側。
^cb350b1時，朱盧陀天女說偈白佛：
^gatha「大師等正覺，住毘舍離國，
^gatha拘迦那朱盧，稽首恭敬禮。
^gatha我昔未曾聞，牟尼正法律，
^gatha今乃得親見，現前說正法。
^gatha若於聖法律，惡慧生厭惡，
^gatha必當墮惡道，長夜受諸苦。
^gatha若於聖法律，正念律儀備，
^gatha彼則生天上，長夜受安樂。」
^cb350b10拘迦娑天女復說偈言：
^gatha「其心不為惡，及身口世間，
^gatha五欲悉虛偽，正智正繫念。
^gatha不習近眾苦，非義和合者。」
^cb350b14佛告天女：「如是，如是，如汝所說：
^gatha「『其心不為惡，及身口世間，
^gatha五欲悉虛偽，正智正繫念。
^gatha不習近眾苦，非義和合者。』」
^cb350b18時，彼天女聞佛所說，歡喜隨喜，即沒不現。
^cb350b19爾時，世尊夜過晨朝入僧中，敷座而坐，
告諸比丘：「昨後夜時，有二天女，容色絕妙，
來詣我所，為我作禮，退坐一面。
朱盧陀天女而說偈言：
^gatha「『大師等正覺，住毘舍離國，
^gatha我拘迦那娑，及以朱盧陀。
^gatha如是二天女，稽首禮佛足，
^gatha我昔未曾聞，牟尼正法律。
^gatha今乃見正覺，演說微妙法，
^gatha若於正法律，厭惡住惡慧。
^gatha必墮於惡道，長夜受大苦，
^gatha若於正法律，正念律儀備。
^gatha生善趣天上，長夜受安樂。』
^cb350c2「拘迦那天女復說偈言：
^gatha「『其心不為惡，及身口世間，
^gatha五欲悉虛偽，正智正繫念。
^gatha不習近眾苦，非義和合者。』
^cb350c6「我時答言：『如是，如是，如汝所說：
^gatha「『「其心不為惡，及身口世間，
^gatha五欲悉虛偽，正智正繫念。
^gatha不習近眾苦，非義和合者。」』」
^cb350c10佛說此經已，諸比丘聞佛所說，歡喜奉行。
^n1275【一二七五】^cb350c11如是我聞：
一時，佛住舍衛國祇樹給孤獨園。
^cb350c12時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb350c14時，彼天子而說偈言：
^gatha「無觸不報觸，觸則以觸報，
^gatha以觸報觸故，不瞋不招瞋。」
^cb350c17爾時，世尊說偈答言：
^gatha「有於不瞋人，而加之以瞋，
^gatha清淨之正士，離諸煩惱結。
^gatha於彼起惡心，惡心還自中，
^gatha如逆風揚塵，還自坌其身。」
^cb350c22時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb350c25時，彼天子聞佛所說，歡喜隨喜，稽首佛足，即沒不現。
^n1276【一二七六】^cb350c27如是我聞：
一時，佛住舍衛國祇樹給孤獨園。
^cb350c28時，有一天子，容色絕妙，來詣佛所，稽首佛足，身諸光明遍照祇樹給孤獨園。
^cb350c29時，彼天子而說偈言：
^gatha「愚癡人所行，不合於黠慧，
^gatha自所行惡行，為自惡知識。
^gatha所造眾惡行，終獲苦果報。」
^cb351a4爾時，世尊說偈答言：
^gatha「既作不善業，終則受諸惱，
^gatha造業雖歡喜，啼泣受其報。
^gatha造諸善業者，終則不熱惱，
^gatha歡喜而造業，安樂受其報。」
^cb351a9時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb351a12時，彼天子聞佛所說，歡喜隨喜，稽首佛足，即沒不現。
^n1277【一二七七】^cb351a14如是我聞：
一時，佛住舍衛國祇樹給孤獨園。
^cb351a15時，有一天子，容色絕妙，於後夜時來詣佛所，
稽首佛足，身諸光明遍照祇樹給孤獨園。
^cb351a17時，彼天子而說偈言：
^gatha「不可常言說，亦不一向聽，
^gatha而得於道跡，堅固正超度。
^gatha思惟善寂滅，解脫諸魔縛，
^gatha能行說之可，不行不應說。
^gatha不行而說者，智者則知非，
^gatha不行己所應，不作而言作。
^gatha是則同賊非。」
^cb351a25爾時，世尊告天子言：「汝今有所嫌責耶？」
天子白佛：「悔過，世尊！
悔過，善逝！」
^cb351a26爾時，世尊熙怡微笑。
^cb351a27時，彼天子復說偈言：
^gatha「我今悔其過，世尊不納受，
^gatha內懷於惡心，抱怨而不捨。」
^cb351b1爾時，世尊說偈答言：
^gatha「言說悔過辭，內不息其心，
^gatha云何得息怨？　何名為修善？」
^cb351b4時，彼天子復說偈言：
^gatha「誰不有其過？　何人無有罪？
^gatha誰復無愚癡？　孰能常堅固？」
^cb351b7時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb351b10時，彼天子聞佛所說，歡喜隨喜，稽首佛足，即沒不現。
^n1278【一二七八】^cb351b12如是我聞：
一時，佛住王舍城迦蘭陀竹園。
^cb351b13時，有瞿迦梨比丘，是提婆達多伴黨，來詣佛所，
稽首佛足，退坐一面。
^cb351b14爾時，世尊告瞿迦梨比丘：「瞿迦梨！
汝何故於舍利弗、目揵連清淨梵行所，起不清淨心？
長夜當得不饒益苦。」
^cb351b17瞿迦梨比丘白佛言：「世尊！
我今信世尊語，所說無異，但舍利弗、大目揵連心有惡欲。」
如是第二、第三說，瞿迦梨比丘——提婆達多伴黨於世尊所再三說中，
違反不受，從座起去。
去已，其身周遍生諸疱瘡，皆如栗，漸漸增長，皆如桃李。
^cb351b22時，瞿迦梨比丘患苦痛，口說是言：「極燒！
極燒！」膿血流出，身壞命終，生大鉢曇摩地獄。
^cb351b24時，有三天子，容色絕妙，於後夜時來詣佛所，
稽首佛足，退坐一面。
時，一天子白佛言：「瞿迦梨比丘——提婆達多伴黨今已命終。」
時，第二天子作是言：「諸尊當知，瞿迦梨比丘命終墮地獄中。」
第三天子即說偈言：
^gatha「士夫生世間，斧在口中生，
^gatha還自斬其身，斯由其惡言。
^gatha應毀便稱譽，應譽而便毀，
^gatha其罪生於口，死墮惡道中。
^gatha博弈亡失財，是非為大咎，
^gatha毀佛及聲聞，是則為大過。」
^cb351c7彼三天子說是偈已，即沒不現。
爾時，世尊夜過晨朝，來入僧中，於大眾前敷座而坐，
告諸比丘：「昨後夜時，有三天子來詣我所，
稽首我足，退坐一面。
第一天子語我言：『世尊！
瞿迦梨比丘——提婆達多伴黨今已命終。』
第二天子語餘天子言：『瞿迦梨比丘命終墮地獄中。』
第三天子即說偈言：
^gatha「『士夫生世間，斧在口中生，
^gatha還自斬其身，斯由其惡言。
^gatha應毀便稱譽，應譽而便毀，
^gatha其罪口中生，死則墮惡道。』
^cb351c18「說是偈已，即沒不現。
諸比丘！汝等欲聞生阿浮陀地獄眾生其壽齊限不？」
^cb351c19諸比丘白佛：「今正是時，唯願世尊為諸大眾說阿浮陀地獄眾生壽命齊限。
諸比丘聞已，當受奉行。」
^cb351c22佛告比丘：「諦聽，善思，當為汝說。
譬如拘薩羅國，四斗為一阿羅，四阿羅為一獨籠那，
十六獨籠那為一闍摩那，十六闍摩那為一摩尼，
二十摩尼為一佉梨，二十佉梨為一倉，滿中芥子。
若使有人百年百年取一芥子。
如是乃至滿倉芥子都盡，阿浮陀地獄眾生壽命猶故不盡。
如是二十阿浮陀地獄眾生壽等一尼羅浮陀地獄眾生壽，
二十尼羅浮陀地獄眾生壽等一阿吒吒地獄眾生壽，
二十阿吒吒地獄眾生壽等一阿波波地獄眾生壽，
二十阿波波地獄眾生壽等一阿休休地獄眾生壽，
二十阿休休地獄眾生壽等一優鉢羅地獄眾生壽，
二十優鉢羅地獄眾生壽等一鉢曇摩地獄眾生壽，二十鉢曇摩地獄眾生壽等一摩訶鉢曇摩地獄眾生壽。
^cb352a8「比丘！彼瞿迦梨比丘命終墮摩訶鉢曇摩地獄中，
以彼於尊者舍利弗、大目揵連比丘生惡心、誹謗故。
是故，諸比丘！當作是學：『於彼燒燋炷所，
尚不欲毀壞，況毀壞有識眾生？』」
佛告諸比丘：「當如是學。」
^cb352a12佛說此經已，諸比丘聞佛所說，歡喜奉行。
^n1279【一二七九】^cb352a14如是我聞：
一時，佛住舍衛國祇樹給孤獨園。
^cb352a15時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb352a17時，彼天子說偈問佛：
^gatha「退落墮負處，云何而得知？
^gatha唯願世尊說，云何負處門？」
^cb352a20爾時，世尊說偈答言：
^gatha「勝處易得知，負處知亦易，
^gatha樂法為勝處，毀法為負處。
^gatha愛樂惡知識，不愛善知識，
^gatha善友生怨結，是名墮負門。
^gatha愛樂不善人，善人反憎惡，
^gatha欲惡不欲善，是名負處門。
^gatha斗秤以欺人，是名墮負門。
^gatha博弈耽嗜酒，遊輕著女色，
^gatha費喪於財物，是名墮負門，
^gatha女人不自守，捨主隨他行，
^gatha男子心放蕩，捨妻隨外色，
^gatha如是為家者，斯皆墮負門。
^gatha老婦得少夫，心常懷嫉姤，
^gatha懷嫉臥不安，是則墮負門。
^gatha老夫得少婦，墮負處亦然。
^gatha常樂著睡眠，知識同遊戲，
^gatha怠墮好瞋恨，斯皆墮負門。
^gatha多財結朋友，酒食奢不節，
^gatha多費喪財物，斯皆墮負門。
^gatha小財多貪愛，生於剎利心，
^gatha常求為王者，是則墮負門。
^gatha求珠璫瓔珞，革屣履傘蓋，
^gatha莊嚴自慳惜，是則墮負門。
^gatha受他豐美食，自慳惜其財，
^gatha食他不反報，是則墮負門。
^gatha沙門婆羅門，屈請入其舍，
^gatha慳惜不時施，是則墮負門。
^gatha沙門婆羅門，次第行乞食，
^gatha呵責不欲施，是則墮負門。
^gatha若父母年老，不及時奉養，
^gatha有財而不施，是則墮負門。
^gatha於父母兄弟，搥打而罵辱，
^gatha無有尊卑序，是則墮負門。
^gatha佛及弟子眾，在家與出家，
^gatha毀呰不恭敬，是則墮負門。
^gatha實非阿羅漢，羅漢過自稱，
^gatha是則世間賊，墮於負處門。
^gatha此世間負處，我知見故說，
^gatha猶如嶮怖道，慧者當遠避。」
^cb352c2時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb352c5時，彼天子聞佛所說，歡喜隨喜，稽首佛足，即沒不現。
^n1280【一二八〇】^cb352c7如是我聞：
一時，佛住舍衛國祇樹給孤獨園。
^cb352c8時，有一天子，容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb352c10時，彼天子說偈問佛：
^gatha「誰屈下而屈下？　誰高舉而隨舉？
^gatha云何童子戲，如童塊相擲？」
^cb352c13爾時，世尊說偈答言：
^gatha「愛下則隨下，愛舉則隨舉，
^gatha愛戲於愚夫，如童塊相擲。」
^cb352c16時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb352c19時，彼天子聞佛所說，歡喜隨喜，稽首佛足，即沒不現。
^n1281【一二八一】^cb352c21如是我聞：
一時，佛住舍衛國祇樹給孤獨園。
^cb352c22時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb352c24時，彼天子而說偈言：
^gatha「決定以遮遮，意妄想而來，
^gatha若人遮一切，不令其逼迫。」
^cb352c27爾時，世尊說偈答言：
^gatha「決定以遮遮，意妄想而來，
^gatha不必一切遮，但遮其惡業。
^gatha遮彼彼惡已，不令其逼迫。」
^cb353a2時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb353a5時，彼天子聞佛所說，歡喜隨喜，稽首佛足，即沒不現。
^n1282【一二八二】^cb353a7如是我聞：
一時，佛住舍衛國祇樹給孤獨園。
^cb353a8時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb353a10時，彼天子說偈問佛：
^gatha「云何得名稱？　云何得大財？
^gatha云何德流聞？　云何得善友？」
^cb353a13爾時，世尊說偈答言：
^gatha「持戒得名稱，布施得大財，
^gatha真實德流聞，恩惠得善友。」
^cb353a16時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb353a19時，彼天子聞佛所說，歡喜隨喜，稽首佛足，即沒不現。
^n1283【一二八三】^cb353a21如是我聞：
一時，佛住舍衛國祇樹給孤獨園。
^cb353a22時，有天子容色絕妙，於後夜時來詣佛所，
稽首佛足，其身光明遍照祇樹給孤獨園。
^cb353a24時，彼天子說偈問佛：
^gatha「云何人所作，智慧以求財，
^gatha等攝受於財，若勝若復劣？」
^cb353a27爾時，世尊說偈答言：
^gatha「始學功巧業，方便集財物，
^gatha得彼財物已，當應作四分，
^gatha一分自食用，二分營生業，
^gatha餘一分藏密，以擬於貧乏。
^gatha營生之業者，田種行商賈，
^gatha牧牛羊興息，邸舍以求利，
^gatha造屋舍床臥，六種資生具，
^gatha方便修眾具，安樂以存世，
^gatha如是善修業，黠慧以求財，
^gatha財寶隨順生，如眾流歸海。
^gatha如是財饒益，如蜂集眾味，
^gatha晝夜財增長，猶如蟻積堆。
^gatha不付老子財，不寄邊境民，
^gatha不信姦狡人，及諸慳悋者，
^gatha親附成事者，遠離不成事，
^gatha能成事士夫，猶如火熾然。
^gatha善友貴重人，敏密修良者，
^gatha同氣親兄弟，善能相攝受。
^gatha居親眷屬中，摽𢷋顯若牛王，
^gatha各隨其所應，分財施飲食。
^gatha壽盡而命終，當生天受樂。」
^cb353b20時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb353b23時，彼天子聞佛所說，歡喜隨喜，稽首佛足，即沒不現。
^n1284【一二八四】^cb353b25如是我聞：
一時，佛住舍衛國祇樹給孤獨園。
^cb353b26爾時，世尊告諸比丘：「過去世時，拘薩羅國有彈琴人，
名曰麁牛，於拘薩羅國人間遊行，止息野中。
時，有六廣大天宮天女，來至憍薩羅國麁牛彈琴人所，
語麁牛彈琴人言：『阿舅！
阿舅！為我彈琴，我當歌舞。』
麁牛彈琴者言：『如是，姊妹！
我當為汝彈琴，汝當語我汝是何人？
何由生此？』天女答言：『阿舅！
且彈琴，我當歌舞，於歌頌中，自說所以生此因緣。』
彼拘薩羅國麁牛彈琴人即便彈琴，彼六天女即便歌舞。
^cb353c6「第一天女說偈歌言：
^gatha「『若男子女人，勝妙衣惠施，
^gatha施衣因緣故，所生得殊勝。
^gatha施所愛念物，生天隨所欲，
^gatha見我居宮殿，乘空而遊行。
^gatha天身如金聚，天女百中勝，
^gatha觀察斯福德，迴向中之最。』
^cb353c13「第二天女復說偈言：
^gatha「『若男子女人，勝妙香惠施，
^gatha愛念可意施，生天隨所欲。
^gatha見我處宮殿，乘空而遊行，
^gatha天身若金聚，天女百中勝。
^gatha觀察斯福德，迴向中之最。』
^cb353c19「第三天女復說偈言：
^gatha「『若男子女人，以食而惠施，
^gatha可意愛念施，生天隨所欲。
^gatha見我居宮殿，乘虛而遊行，
^gatha天身如金聚，天女百中勝，
^gatha觀察斯福德，迴向中之最。』
^cb353c25「第四天女復說偈言：
^gatha「『憶念餘生時，曾為人婢使，
^gatha不盜不貪嗜，勤修不懈怠。
^gatha量腹自節身，分飡救貧人，
^gatha今見居宮殿，乘虛而遊行。
^gatha天身如金聚，天女百中勝，
^gatha觀察斯福德，供養中為最。』
^cb354a3「第五天女復說偈言：
^gatha「『憶念餘生時，為人作子婦，
^gatha嫜姑性狂暴，常加麁澁言。
^gatha執節修婦禮，卑遜而奉順，
^gatha今見處宮殿，乘虛而遊行。
^gatha天身如金聚，天女百中勝，
^gatha觀察斯福德，供養中為最。』
^cb354a10「第六天女復說偈言：
^gatha「『昔曾見行跡，比丘比丘尼，
^gatha從其聞正法，一宿受齋戒。
^gatha今見處天宮，乘虛而遊行，
^gatha天身如金聚，天女百中勝。
^gatha觀察斯福德，迴向中之最。』
^cb354a16「爾時，拘薩羅國麁牛彈琴人而說偈言：
^gatha「『我今善來此，拘薩羅林中，
^gatha得見此天女，具足妙天身。
^gatha既見又聞說，當增修善業，
^gatha緣今修功德，亦當生天上。』
^cb354a21「說是語已，此諸天女即沒不現。」
佛說此經已，諸比丘聞佛所說，歡喜奉行。
^n1285【一二八五】^cb354a23如是我聞：
一時，佛住舍衛國祇樹給孤獨園。
^cb354a24時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb354a26時，彼天子說偈問佛：
^gatha「何法起應滅？　何生應防護？
^gatha何法應當離？　等觀何得樂？」
^cb354a29爾時，世尊說偈答言：
^gatha「瞋恚起應滅，貪生逆防護，
^gatha無明應捨離，等觀真諦樂。
^gatha欲生諸煩惱，欲為生苦本，
^gatha調伏煩惱者，眾苦則調伏。
^gatha調伏眾苦者，煩惱亦調伏。」
^cb354b6時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb354b9於是，天子聞佛所說，歡喜隨喜，稽首佛足，即沒不現。
^n1286【一二八六】^cb354b11如是我聞：
一時，佛住舍衛國祇樹給孤獨園。
^cb354b12時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb354b14時，彼天子說偈問佛：
^gatha「若人行放逸，愚癡離惡慧，
^gatha禪思不放逸，疾得盡諸漏。」
^cb354b17爾時，世尊說偈答言：
^gatha「非世間眾事，是則之為欲，
^gatha心法馳覺想，是名士夫欲。
^gatha世間種種事，常在於世間，
^gatha智慧修禪思，愛欲永潛伏。
^gatha信為士夫伴，不信則不度，
^gatha信增其名稱，命終得生天。
^gatha於身虛空想，名色不堅固，
^gatha不著名色者，遠離於積聚。
^gatha觀此真實義，如解脫哀愍，
^gatha由斯智慧故，世稱歎供養。
^gatha能斷眾雜相，超絕生死流，
^gatha超度諸流已，是名為比丘。」
^cb354c1時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb354c4於是，天子聞佛所說，歡喜隨喜，稽首佛足，即沒不現。
^n1287【一二八七】^cb354c6如是我聞：
一時，佛住舍衛國祇樹給孤獨園。
^cb354c7時，有天子容色絕妙，於後夜時來詣佛所，
稽首佛足，其身光明遍照祇樹給孤獨園。
^cb354c9時，彼天子說偈問佛：
^gatha「與何人同處，復與誰共事，
^gatha知何等人法，名為勝非惡？」
^cb354c12爾時，世尊說偈答言：
^gatha「與正士同遊，正士同其事，
^gatha解知正士法，是則勝非惡。」
^cb354c15時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb354c18時，彼天子聞佛所說，歡喜隨喜，稽首佛足，即沒不現。
^n1288【一二八八】^cb354c20如是我聞：
一時，佛住舍衛國祇樹給孤獨園。
^cb354c21時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb354c23時，彼天子而說偈言：
^gatha「慳悋生於心，不能行布施，
^gatha明智求福者，乃能行其惠。」
^cb354c26爾時，世尊說偈答言：
^gatha「怖畏不行施，常得不施怖，
^gatha怖畏於飢渴，慳惜從怖生。
^gatha此世及他世，常癡飢渴畏，
^gatha死則不隨死，獨往無資粮。
^gatha少財能施者，多財難亦捨，
^gatha難捨而能捨，是則為難施。
^gatha無知者不覺，慧者知難知，
^gatha以法養妻子，少財淨心施。
^gatha百千耶盛會，所獲其福利，
^gatha比前如法施，十六不及一。
^gatha打縛惱眾生，所得諸財物，
^gatha惠施安國土，是名有罪施。
^gatha方之平等施，稱量所不及，
^gatha如法不行非，所得財物施。
^gatha難施而行施，是應賢聖施，
^gatha所往常獲福，壽終上生天。」
^cb355a14時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb355a17時，彼天子聞佛所說，歡喜隨喜，稽首佛足，即沒不現。
^n1289【一二八九】^cb355a19如是我聞：
一時，佛住王舍城金婆羅山金婆羅鬼神住處石室中。
^cb355a20爾時，世尊金鎗刺足，未經幾時，起身苦痛；
能得捨心，正智正念，堪忍自安，無退減想。
^cb355a22彼有山神天子八人，作是念：「今日世尊住王舍城金婆羅山金婆羅鬼神住處石室中，
金鎗刺足，起身苦痛而能捨心，正念正智，
堪忍自安，無所退減，我等當往面前讚嘆。」
作是念已，往詣佛所，稽首禮足，退住一面。
^cb355a27第一天神說偈嘆言：
^gatha「沙門瞿曇，人中師子，身遭苦痛，
^gatha堪忍自安，正智正念，無所退減。」
^cb355b1第二天子復讚嘆言：
^gatha「大士之大龍，大士之牛王，
^gatha大士夫勇力，大士夫良馬，
^gatha大士夫上首，大士夫之勝。」
^cb355b5第三天子復讚嘆言：
^gatha「此沙門瞿曇，士夫分陀利，
^gatha身生諸苦痛，而能行捨心，
^gatha正智正念住，堪忍以自安，
^gatha而無所退減。」
^cb355b10第四天子復讚嘆言：「若有於沙門瞿曇士夫分陀利所說違反嫌責，
當知斯等長夜當得不饒益苦，唯除不知真實者。」
^cb355b14第五天子復說偈言：
^gatha「觀彼三昧定，善住於正受，
^gatha解脫離諸塵，不踊亦不沒，
^gatha其心安隱住，而得心解脫。」
^cb355b18第六天子復說偈言：
^gatha「經歷五百歲，誦婆羅門典，
^gatha精勤修苦行，不解脫離塵，
^gatha是則卑下類，不得度彼岸。」
^cb355b22第七天子復說偈言：
^gatha「為欲之所迫，持戒之所縛，
^gatha勇捍行苦行，經歷於百年，
^gatha其心不解脫，不離於塵垢，
^gatha是則卑下類，不度於彼岸。」
^cb355b27第八天子復說偈言：
^gatha「心居憍慢欲，不能自調伏，
^gatha不得三昧定，牟尼之正受，
^gatha獨一居山林，其心常放逸，
^gatha於彼死魔軍，不得度彼岸。」
^cb355c3時，彼山神天子八人各各讚嘆已，稽首佛足，即沒不現。
^n1290【一二九〇】^cb355c5如是我聞：
一時，佛住舍衛國祇樹給孤獨園。
^cb355c6時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb355c8時，彼天子而說偈言：
^gatha「廣無過於地，深無踰於海，
^gatha高無過須彌，大士無毘紐。」
^cb355c11爾時，世尊說偈答言：
^gatha「廣無過於愛，深無踰於腹，
^gatha高莫過憍慢，大士無勝佛。」
^cb355c14時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb355c17於是，天子聞佛所說，歡喜隨喜，稽首佛足，即沒不現。
^n1291【一二九一】^cb355c19如是我聞：
一時，佛住舍衛國祇樹給孤獨園。
^cb355c20時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb355c22時，彼天子說偈問佛：
^gatha「何物火不燒？　何風不能吹？
^gatha水災壞大地，何物不流散？
^gatha惡王及盜賊，強劫人財物，
^gatha何男子女人，不為其所奪？
^gatha云何珍寶藏，終竟不亡失？」
^cb355c28爾時，世尊說偈答言：
^gatha「福火所不燒，福風不能吹，
^gatha水災壞大地，福水不流散。
^gatha惡王及盜賊，強奪人財寶，
^gatha若男子女人，福不被劫奪。
^gatha樂報之寶藏，終竟不亡失。」
^cb356a5時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb356a8於是，天子聞佛所說，歡喜隨喜，即沒不現。
^n1292【一二九二】^cb356a9如是我聞：
一時，佛住舍衛國祇樹給孤獨園。
^cb356a10時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb356a12時，彼天子說偈問佛：
^gatha「誰當持資粮？　何物賊不劫？
^gatha何人劫而遮？　何人劫不遮？
^gatha何人常來詣，智慧者喜樂？」
^cb356a16爾時，世尊說偈答言：
^gatha「信者持資粮，福德劫不奪，
^gatha賊劫奪則遮，沙門奪歡喜，
^gatha沙門常來詣，智慧者欣樂。」
^cb356a20時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb356a23於是，天子聞佛所說，歡喜隨喜，稽首佛足，即沒不現。
^n1293【一二九三】^cb356a25如是我聞：
一時，佛住舍衛國祇樹給孤獨園。
^cb356a26時，有一天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb356a28時，彼天子說偈問佛：
^gatha「一切相映障，知一切世間，
^gatha樂安慰一切，唯願世尊說，
^gatha云何是世間，最為難得者？」
^cb356b3是時，世尊說偈答言：
^gatha「為主而行忍，無財而欲施，
^gatha遭難而行法，富貴修遠離，
^gatha如是四法者，是則為最難。」
^cb356b7時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb356b10於是，天子聞佛所說，歡喜隨喜，稽首佛足，即沒不現。
雜阿含經卷第四十八

^pb1^folio#agms49雜阿含經卷第四十九
^au〔宋天竺三藏求那跋陀羅譯〕
^n1294【一二九四】^cb356b18如是我聞：
一時，佛住舍衛國祇樹給孤獨園。
^cb356b19時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb356b21時，彼天子說偈問佛：
^gatha「大力自在樂，所求無不得，
^gatha何復勝於彼，一切所欲備？」
^cb356b24爾時，世尊說偈答言：
^gatha「大力自在樂，彼則無所求，
^gatha若有求欲者，是苦非為樂，
^gatha於求已過去，是則樂於彼。」
^cb356b28時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb356c2於是，天子聞佛所說，歡喜隨喜，稽首佛足，即沒不現。
^n1295【一二九五】^cb356c4如是我聞：
一時，佛住舍衛國祇樹給孤獨園。
^cb356c5時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb356c7時，彼天子說偈問佛：
^gatha「車從何處起？　誰能轉於車？
^gatha車轉至何所，何故壞磨滅？」
^cb356c10爾時，世尊說偈答言：
^gatha「車從諸業起，心識能於車，
^gatha隨因而轉至，因壞車則亡。」
^cb356c13時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb356c16於是，天子聞佛所說，歡喜隨喜，稽首佛足，即沒不現。
^n1296【一二九六】^cb356c18如是我聞：
一時，佛住舍衛國祇樹給孤獨園。
^cb356c19時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb356c21時，彼天子白佛言：「世尊！
拘屢陀王女修波羅提沙今日生子。」
^cb356c22佛告天子：「此則不善，非是善。」
^cb356c23時，彼天子即說偈言：
^gatha「人生子為樂，世間有子歡，
^gatha父母年老衰，子則能奉養，
^gatha瞿曇何故說，生子為不善。」
^cb356c27爾時，世尊說偈答言：
^gatha「當知恒無常，純空陰非子，
^gatha生子常得苦，愚者說言樂。
^gatha是故我說言，生子非為善，
^gatha非善為善像，念像不可念。
^gatha實苦貌似樂，放逸所踐蹈。」
^cb357a4時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb357a7於是，天子聞佛所說，歡喜隨喜，稽首佛足，即沒不現。
^n1297【一二九七】^cb357a9如是我聞：
一時，佛住舍衛國祇樹給孤獨園。
^cb357a10時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb357a12時，彼天子說偈問佛：
^gatha「云何數所數？　云何數不隱？
^gatha云何數中數？　云何說言說？」
^cb357a15爾時，世尊說偈答言：
^gatha「佛法難測量，二流不顯現，
^gatha若彼名及色，滅盡悉無餘，
^gatha是名數所數，彼數不隱藏，
^gatha是彼數中數，是則說名數。」
^cb357a20時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb357a23於時，天子聞佛所說，歡喜隨喜，稽首佛足，即沒不現。
^n1298【一二九八】^cb357a25如是我聞：
一時，佛住舍衛國祇樹給孤獨園。
^cb357a26時，有天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb357a28時，彼天子說偈問佛：
^gatha「何物重於地？　何物高於空？
^gatha何物疾於風？　何物多於草？」
^cb357b2爾時，世尊說偈答言：
^gatha「戒德重於地，慢高於虛空，
^gatha憶念疾於風，思想多於草。」
^cb357b5時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb357b8於是，天子聞佛所說，歡喜隨喜，稽首佛足，即沒不現。
^n1299【一二九九】^cb357b10如是我聞：
一時，佛住舍衛國祇樹給孤獨園。
^cb357b11時，彼天子容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb357b13時，彼天子說偈問佛：
^gatha「何戒何威儀？　何得何為業？
^gatha慧者云何住？　云何往生天？」
^cb357b16爾時，世尊說偈答言：
^gatha「遠離於殺生，持戒自防樂，
^gatha害心不加生，是則生天路。
^gatha遠離不與取，與取心欣樂，
^gatha斷除賊盜心，是則生天路。
^gatha不行他所受，遠離於邪婬，
^gatha自受知止足，是則生天路。
^gatha自為己及他，為財及戲笑，
^gatha妄語而不為，是則生天路。
^gatha斷除於兩舌，不離他親友，
^gatha常念和彼此，是則生天路。
^gatha遠離不愛言，軟語不傷人，
^gatha常說淳美言，是則生天路。
^gatha不為不誠說，無義不饒益，
^gatha常順於法言，是則生天路。
^gatha聚落若空地，見利言我有，
^gatha不行此貪想，是則生天路。
^gatha慈心無害想，不害於眾生，
^gatha心常無怨結，是則生天路。
^gatha苦業及果報，二俱生淨信，
^gatha受持於正見，是則生天路。
^gatha如是諸善法，十種淨業跡，
^gatha等受堅固持，是則生天路。」
^cb357c10時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb357c13於時，天子聞佛所說，歡喜隨喜，稽首佛足，即沒不現。
^n1300【一三〇〇】^cb357c15如是我聞：
一時，佛住舍衛國祇樹給孤獨園。
^cb357c16爾時，釋提桓因於後夜時來詣佛所，稽首佛足，退坐一面。
其身光明遍照祇樹給孤獨園。
^cb357c18時，釋提桓因說偈問佛：
^gatha「何法命不知？　何法命不覺？
^gatha何法鏁於命？　何法為命縛？」
^cb357c21爾時，世尊說偈答言：
^gatha「色者命不知，諸行命不覺，
^gatha身鏁於其命，受縛於命者。」
^cb357c24釋提桓因復說偈言：
^gatha「色者非為命，諸佛之所說，
^gatha云何而得熟？　於彼甚深藏，
^gatha云何段肉住？　云何知命身？」
^cb357c28爾時，世尊說偈答言：
^gatha「迦羅邏為初，迦羅邏生胞，
^gatha胞生於肉段，肉段生堅厚，
^gatha堅厚生肢節，及諸毛髮等，
^gatha色等諸情根，漸次成形體，
^gatha因母飲食等，長養彼胎身。」
^cb358a5爾時，釋提桓因聞佛所說，歡喜隨喜，稽首佛足，即沒不現。
^n1301【一三〇一】^cb358a7如是我聞：
一時，佛住舍衛國祇樹給孤獨園。
^cb358a8時，有長勝天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb358a10時，彼長勝天子而說偈言：
^gatha「善學微妙說，習近諸沙門，
^gatha獨一無等侶，正思惟靜默。」
^cb358a14爾時，世尊說偈答言：
^gatha「善學微妙說，習近諸沙門，
^gatha獨一無等侶，寂默靜諸根。」
^cb358a17時，長勝天子聞佛所說，歡喜隨喜，稽首佛足，即沒不現。
^n1302【一三〇二】^cb358a19如是我聞：
一時，佛住舍衛國祇樹給孤獨園。
^cb358a20時，有尸毘天子，容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb358a22時，彼尸毘天子說偈問佛：
^gatha「何人應同止？　何等人共事？
^gatha應知何等法，是轉勝非惡？」
^cb358a26爾時，世尊說偈答言：
^gatha「與正士同止，正士共其事，
^gatha應知正士法，是轉勝非惡。」
^cb358a29時，彼尸毘天子聞佛所說，歡喜隨喜，稽首佛足，即沒不現。
^n1303【一三〇三】^cb358b2如是我聞：
一時，佛住舍衛國祇樹給孤獨園。
^cb358b3時，有月自在天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb358b5時，彼月自在天子而說偈言：
^gatha「彼當至究竟，如蚊依從草，
^gatha若得正繫念，一心善正受。」
^cb358b9爾時，世尊說偈答言：
^gatha「彼當到彼岸，如魚決其網，
^gatha禪定具足住，心常致喜樂。」
^cb358b12時，彼月自在天子聞佛所說，歡喜隨喜，
稽首佛足，即沒不現。
^n1304【一三〇四】^cb358b14如是我聞：
一時，佛住舍衛國祇樹給孤獨園。
^cb358b15時，有毘瘦紐天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb358b17時，彼毘瘦紐天子而說偈言：
^gatha「供養於如來，歡喜常增長，
^gatha欣樂正法律，不放逸隨學。」
^cb358b21爾時，世尊說偈答言：
^gatha「若如是說法，防護不放逸，
^gatha以不放逸故，不隨魔自在。」
^cb358b24於是，毘瘦紐天子聞佛所說，歡喜隨喜，
稽首佛足，即沒不現。
^n1305【一三〇五】^cb358b26如是我聞：
一時，佛住舍衛國祇樹給孤獨園。
^cb358b27時，有般闍羅健天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb358b29時，般闍羅揵天子而說偈言：
^gatha「憒亂之處所，黠慧者能覺，
^gatha禪思覺所覺，牟尼思惟力。」
^cb358c4爾時，世尊說偈答言：
^gatha「了知憒亂法，正覺得涅槃，
^gatha若得正繫念，一心善正受。」
^cb358c7時，般闍羅健天子聞佛所說，歡喜隨喜，
稽首佛足，即沒不現。
^n1306【一三〇六】^cb358c9如是我聞：
一時，佛住舍衛國祇樹給孤獨園。
^cb358c10時，有須深天子與五百眷屬，容色絕妙，
於後夜時來詣佛所，稽首佛足，退坐一面。
其身光明遍照祇樹給孤獨園。
^cb358c12爾時，世尊告尊者阿難：「汝何難於尊者舍利弗善說法，心喜樂不？」
阿難白佛：「如是，世尊！
何等人不愚、不癡、有智慧，於尊者舍利弗善說法中，心不欣樂。
所以者何？彼尊者舍利弗持戒多聞，少欲知足，
精勤遠離，正念堅住，智慧正受，捷疾智慧、
利智慧、出離智慧、決定智慧、大智慧、廣智慧、
深智慧、無等智慧，智寶成就，善能教化，
示、教、照、喜，亦常讚歎示、教、照、喜，常為四眾說法不惓。」
^cb358c21佛告阿難：「如是，如是，如汝所說。
阿難！為何等人不愚、不癡、有智慧，聞尊者舍利弗善說諸法而不歡喜？
所以者何？舍利弗比丘持戒多聞，少欲知足，
精勤正念，智慧正受，超智、捷智、利智、出智、
決定智、大智、廣智、深智、無等智，智寶成就，
善能教化，示、教、照、喜，亦常讚歎示、教、照、
喜，常為四眾說法不惓。」
^cb358c29世尊如是如是向尊者阿難，如是如是稱嘆舍利弗所說，
如是如是須深天子眷屬內心歡喜，身光增明，清淨照耀。
^cb359a2爾時，須深天子內懷歡喜，發身淨光照耀已，
而說偈言：
^gatha「舍利弗多聞，明智平等慧，
^gatha持戒善調伏，得不起涅槃，
^gatha持此後邊身，降伏於魔軍。」
^cb359a8時，彼須深天子及五百眷屬聞佛所說，
歡喜隨喜，稽首佛足，即沒不現。
^n1307【一三〇七】^cb359a10如是我聞：
一時，佛住舍衛國祇樹給孤獨園。
^cb359a11時，有赤馬天子，容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb359a13時，彼赤馬天子白佛言：「世尊！
頗有能行過世界邊，至不生、不老、不死處不？」
^cb359a15佛告赤馬：「無有能過世界邊，至不生、不老、不死處者。」
^cb359a16赤馬天子白佛言：「奇哉！
世尊！善說斯義。如世尊說言：『無過世界邊，
至不生、不老、不死處者。』
所以者何？世尊！我自憶宿命，名曰赤馬，
作外道仙人，得神通，離諸愛欲。
我時，作是念：『我有如是捷疾神足，如健士夫，
以利箭橫射過多羅樹影之頃，能登一須彌，
至一須彌，足躡東海，超至西海。』
我時，作是念：『我今成就如是捷疾神力，今日寧可求世界邊。』
作是念已，即便發行，唯除食息便利，減節睡眠，
常行百歲，於彼命終，竟不能得過世界邊，
至不生、不老、不死之處。」
^cb359a27佛告赤馬：「我今但以一尋之身，說於世界、
世界集、世界滅、世界滅道跡。
赤馬天子！何等為世間？
謂五受陰。何等為五？
色受陰、受受陰、想受陰、行受陰、識受陰，是名世間。
何等為色集？謂當來有愛，貪、喜俱，彼彼染著，是名世間集。
云何為世間滅？若彼當來有愛，貪、喜俱，
彼彼染著無餘斷、捨、離、盡、無欲、滅、息、沒，是名世間滅。
何等為世間滅道跡？
謂八聖道，正見、正志、正語、正業、正命、正方便、
正念、正定，是名世間滅道跡。
^cb359b7「赤馬！了知世間，斷世間；了知世間集，斷世間集；
了知世間滅，證世間滅；了知世間滅道跡，修彼滅道跡。
赤馬！若比丘於世間苦若知、若斷，世間集若知、
若斷，世間滅若知、若證，世間滅道跡若知、若修。
赤馬！是名得世界邊，度世間愛。」
^cb359b13爾時，世尊重說偈言：
^gatha「未曾遠遊行，而得世界邊，
^gatha無得世界邊，終不盡苦邊。
^gatha以是故牟尼，能知世界邊，
^gatha善解世界邊，諸梵行已立。
^gatha於彼世界邊，平等覺知者，
^gatha是名賢聖行，度世間彼岸。」
^cb359b20是時，赤馬天子聞佛所說，歡喜隨喜，稽首佛足，即沒不現。
^n1308【一三〇八】^cb359b22如是我聞：
一時，佛住王舍城毘富羅山側。
有六天子，本為外道出家，一名阿毘浮、
二名增上阿毘浮、三名能求、四名毘藍婆、
五名阿俱吒、六名迦藍，來詣佛所。
^cb359b26阿毘浮天子即說偈言：
^gatha「比丘專至心，常修行厭離，
^gatha於初夜後夜，思惟善自攝，
^gatha見聞其所說，不墮於地獄。」
^cb359c1增上阿毘浮天子復說偈言：
^gatha「厭離於黑闇，心常自攝護，
^gatha永離於世間，言語諍論法。
^gatha從如來大師，稟受沙門法，
^gatha善攝護世間，不令造眾惡。」
^cb359c6能求天子復說偈言：
^gatha「斷截椎打殺，供養施迦葉，
^gatha不見其為惡，亦不見為福。」
^cb359c9毘藍婆天子復說偈言：
^gatha「我說彼尼乾，外道若提子，
^gatha出家行學道，長夜修難行。
^gatha於大師徒眾，遠離於妄語，
^gatha我說如是人，不遠於羅漢。」
^cb359c14爾時世尊說偈答言：
^gatha「死瘦之野狐，常共師子遊，
^gatha終日小羸劣，不能為師子。
^gatha尼乾大師眾，虛妄自稱嘆，
^gatha是惡心妄語，去羅漢甚遠。」
^cb359c19爾時天魔波旬著阿俱吒天子而說偈言：
^gatha「精勤棄闇冥，常守護遠離，
^gatha深著微妙色，貪樂於梵世。
^gatha我教化斯等，令得生梵天。」
^cb359c23爾時，世尊作是念：「若此阿俱吒天子所說偈，
此是天魔波旬加其力故，非彼阿俱吒天子自心所說，
作是說言：
^gatha「『精勤棄闇冥，守護於遠離，
^gatha深著微妙色，貪樂於梵世。』
^gatha當教化斯等，令得生梵天。」
^cb359c29爾時，世尊復說偈言：
^gatha「若諸所有色，於此及與彼，
^gatha或復虛空中，各別光照耀。
^gatha當知彼一切，不離魔魔縛，
^gatha猶如垂鈎餌，鉤釣於遊魚。」
^cb360a5時，彼天子咸各念言：「今日阿俱吒天子所說偈，沙門瞿曇言是魔所說。
何故沙門瞿曇言是魔說？」
^cb360a7爾時，世尊知諸天子心中所念，而告之言：
「今阿俱吒天子所說偈，非彼天子自心所說，時魔波旬加其力故。」
作是說言：
^gatha「精勤棄闇冥，守護於遠離，
^gatha深著微妙色，貪樂於梵天。
^gatha當教化斯等，令得生梵天。
^gatha是故我說偈：
^gatha「『若諸所有色，於此及與彼，
^gatha或復虛空中，各別光照耀。
^gatha當知彼一切，不離魔魔縛，
^gatha猶如垂鈎餌，鈎釣於遊魚。』」
^cb360a18時，諸天子復作是念：「奇哉！
沙門瞿曇！神力大德，能見天魔波旬，而我等不見，我等當復各各說偈讚歎沙門瞿曇。」
即說偈言：
^gatha「斷除於一切，有身愛貪想，
^gatha令此善護者，除一切妄語。
^gatha若欲斷欲愛，應供養大師。
^gatha斷除三有愛，破壞於妄語。
^gatha已斷於見貪，應供養大師。
^gatha王舍城第一，名毘富羅山。
^gatha雪山諸山最，金翅鳥中名。
^gatha八方及上下，一切眾生界，
^gatha於諸天人中，等正覺最上。」
^cb360b1時，諸天子說偈讚佛已，聞佛所說，歡喜隨喜，
稽首佛足，即沒不現。
^n1309【一三〇九】^cb360b3如是我聞：
一時，佛住舍衛國祇樹給孤獨園。
^cb360b4時，有摩伽天子，容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb360b6時，有摩伽天子說偈問佛：
^gatha「殺何得安眠？　殺何得善樂？
^gatha為殺何等人，瞿曇所讚嘆？」
^cb360b10爾時，世尊說偈答言：
^gatha「若殺於瞋恚，而得安隱眠，
^gatha殺於瞋恚者，令人得歡喜。
^gatha瞋恚為毒本，殺者我所歎，
^gatha殺彼瞋恚已，長夜無憂患。」
^cb360b15於時，摩伽天子聞佛所說，歡喜隨喜，稽首佛足，即沒不現。
^n1310【一三一〇】^cb360b17如是我聞：
一時，佛在舍衛國祇樹給孤獨園。
^cb360b18爾時，有彌耆迦天子，容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb360b20時，彌耆迦天子說偈問佛：
^gatha「明照有幾種，能照明世間，
^gatha唯願世尊說，何等明最上？」
^cb360b24爾時，世尊說偈答言：
^gatha「有三種光明，能照耀世間，
^gatha晝以日為照，月以照其夜。
^gatha燈火晝夜照，照彼彼色像，
^gatha上下及諸方，眾生悉蒙照。
^gatha人天光明中，佛光明為上。」
^cb360c1佛說此經已，彌耆迦天子聞佛所說，歡喜隨喜，
稽首佛足，即沒不現。
^n1311【一三一一】^cb360c3如是我聞：
一時，佛住舍衛國祇樹給孤獨園。
^cb360c4時，有陀摩尼天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb360c6時，彼陀摩尼天子而說偈言：
^gatha「為婆羅門事，學斷莫疲惓，
^gatha斷除諸愛欲，不求受後身。」
^cb360c10爾時，世尊說偈答言：
^gatha「婆羅門無事，所作事已作，
^gatha乃至不得岸，晝夜常勤跪。
^gatha已到彼岸住，於岸復何跪，
^gatha此是婆羅門，專精漏盡禪。
^gatha一切諸憂惱，熾然永已斷，
^gatha是則到彼岸，涅槃無所求。」
^cb360c17時，陀摩尼天子聞佛所說，歡喜隨喜，稽首佛足，即沒不現。
^n1312【一三一二】^cb360c19如是我聞：
一時，佛住舍衛國祇樹給孤獨園。
^cb360c20時，有多羅揵陀天子，容色絕妙，於後夜時來詣佛所，
稽首佛足，身諸光明遍照祇樹給孤獨園。
^cb360c22時，彼天子說偈問佛：
^gatha「斷幾捨幾法？　幾法上增修？
^gatha超越幾積聚，名比丘度流？」
^cb360c25爾時，世尊說偈答言：
^gatha「斷五捨於五，五法上增修，
^gatha超五種積聚，名比丘度流。」
^cb360c28時，彼多羅揵陀天子聞佛所說，歡喜隨喜，
稽首佛足，即沒不現。
^n1313【一三一三】^cb361a1如是我聞：
一時，佛住舍衛國祇樹給孤獨園。
^cb361a2時，有迦摩天子，容色絕妙，於後夜時來詣佛所，
稽首佛足，身諸光明遍照祇樹給孤獨園。
^cb361a4時，迦摩天子白佛言：「甚難！
世尊！甚難！善逝！」
^cb361a5爾時，世尊說偈答言：
^gatha「所學為甚難，具足戒三昧，
^gatha遠離於非家，閑居寂靜樂。」
^cb361a8迦摩天子白佛言：「世尊！
靜默甚難得！」
爾時，世尊說偈答言：
^gatha「得所難得學，具足戒三昧，
^gatha晝夜常專精，修習意所樂。」
^cb361a12迦摩天子白佛言：「世尊！
正受心難得！」
爾時，世尊說偈答言：
^gatha「難住正受住，諸根心決定，
^gatha能斷死魔縻，聖者隨欲進。」
^cb361a16迦摩天子復白佛言：「世尊！
嶮道甚難行！」
爾時，世尊說偈答言：
^gatha「難涉之嶮道，當行安樂進，
^gatha非聖墮於彼，足上頭向下。
^gatha賢聖乘正直，嶮路自然平。」
^cb361a21佛說此經已，迦摩天子聞佛所說，歡喜隨喜，
稽首佛足，即沒不現。
^n1314【一三一四】^cb361a23如是我聞：
一時，佛住舍衛國祇樹給孤獨園。
^cb361a24時，有迦摩天子，容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb361a26時，彼迦摩天子說偈問佛：
^gatha「貪恚何所因，不樂身毛竪，
^gatha恐怖從何起，覺想由何生？
^gatha猶如鳩摩羅，依倚於乳母。」
^cb361b2爾時，世尊說偈答言：
^gatha「愛生自身長，如尼拘律樹，
^gatha處處隨所著，如榛綿叢林。
^gatha若知彼因者，發悟令開覺，
^gatha度生死海流，不復更受有。」
^cb361b7時，迦摩天子聞佛所說，歡喜隨喜，稽首佛足，即沒不現。
^n1315【一三一五】^cb361b9如是我聞：
一時，佛住舍衛國祇樹給孤獨園。
^cb361b10時，有栴檀天子，容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb361b12時，彼栴檀天子說偈問佛：
^gatha「聞瞿曇大智，無障礙知見，
^gatha何所住何學，不遭他世惡？」
^cb361b16爾時，世尊說偈答曰：
^gatha「攝持身口意，不造三惡法，
^gatha處在於居家，廣集於群賓。
^gatha信惠財法施，以法立一切，
^gatha住彼學彼法，則無他世畏。」
^cb361b21佛說是經已，栴檀天子聞佛所說，歡喜隨喜，
稽首佛足，即沒不現。
^n1316【一三一六】^cb361b23如是我聞：
一時，佛住舍衛國祇樹給孤獨園。
^cb361b24時，有栴檀天子，容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb361b26時，彼天子說偈問佛：
^gatha「誰度於諸流，晝夜勤不懈，
^gatha不攀無住處，云何不沒溺？」
^cb361b29爾時，世尊說偈答言：
^gatha「一切戒具足，智慧善正受，
^gatha內思惟正念，能度難度流，
^gatha不染此欲想，超度彼色愛，
^gatha貪喜悉已盡，不入於難測。」
^cb361c5時，彼栴檀天子聞佛所說，歡喜隨喜，稽首佛足，即沒不現。
^n1317【一三一七】^cb361c7如是我聞：
一時，佛住舍衛國祇樹給孤獨園。
^cb361c8時，有迦葉天子，容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb361c10時，彼迦葉天子白佛言：「世尊！
我今當說比丘及比丘功德。」
^cb361c11佛告天子：「隨汝所說。」
^cb361c12時，迦葉天子而說偈言：
^gatha「比丘修正念，其心善解脫，
^gatha晝夜常勤求，懷有諸功德。
^gatha了知於世間，滅除一切有，
^gatha比丘得無憂，心無所染著。
^cb361c17「世尊！是名比丘，是名比丘功德。」
佛告迦葉：「善哉！善哉！
如汝所說。」
^cb361c18迦葉天子聞佛所說，歡喜隨喜，稽首佛足，即沒不現。
^n1318【一三一八】^cb361c20如是我聞：
一時，佛住舍衛國祇樹給孤獨園。
^cb361c21時，有迦葉天子，容色絕妙，於後夜時來詣佛所，
稽首佛足，退坐一面。
其身光明遍照祇樹給孤獨園。
^cb361c23時，彼迦葉天子白佛言：「世尊！
我今當說比丘及比丘所說。」
^cb361c24佛告迦葉天子：「隨所樂說！」
^cb361c25時，彼迦葉天子而說偈言：
^gatha「比丘守正念，其心善解脫，
^gatha晝夜常勤求，逮得離塵垢。
^gatha曉了知世間，於塵離塵垢，
^gatha比丘無憂患，心無所染著。
^cb362a2「世尊！是名比丘，是名比丘所說。」
佛告迦葉：「如是，如是，如汝所說。」
^cb362a3迦葉天子聞佛所說，歡喜隨喜，稽首佛足，即沒不現。
^ck50【夜叉相應1319】^n1319【一三一九】^cb362a5如是我聞：
一時，佛在摩竭提國人間遊行，日暮與五百比丘於屈摩夜叉鬼住處宿。
時，屈摩夜叉鬼來詣佛所，稽首佛足，退住一面。
^cb362a8時，屈摩夜叉鬼白佛言：「世尊！
今請世尊與諸大眾於此夜宿。」
^cb362a9爾時，世尊默然受請。
^cb362a10是時，屈摩夜叉鬼知世尊默然受請已，
化作五百重閣房舍，臥床、坐床、踞床，俱襵褥枕，
各五百具，悉皆化成。
化作五百燈明，無諸烟炎。
悉化現已，往詣佛所，稽首佛足，勸請世尊令入其舍，令諸比丘次受房舍及諸臥具。
周遍受已，還至佛所，稽首佛足，退坐一面。
而說偈言：
^gatha「賢德有正念，賢德常正念，
^gatha正念安隱眠，此世及他世。
^gatha賢德有正念，賢德常正念，
^gatha正念安隱眠，其心常寂止。
^gatha賢德有正念，賢德常正念，
^gatha正念安隱眠，捨降伏他軍。
^gatha賢德有正念，賢德常正念，
^gatha不殺不教殺，不伏不教伏。
^gatha慈心於一切，心不懷怨結。」
^cb362a26爾時，世尊告屈摩夜叉鬼：「如是，如是，如汝所說。」
^cb362a27時，屈摩夜叉鬼聞佛所說，歡喜隨喜，稽首佛足，還自所住處。
^n1320【一三二〇】^cb362a29如是我聞：
一時，佛住摩鳩羅山，尊者那伽波羅為親侍者。
^cb362b1爾時，世尊於夜闇時，天小微雨，電光睒現，
出於房外，露地經行。
^cb362b2是時，天帝釋作是念：「今日世尊住摩鳩羅山，
尊者那伽波羅親侍供養，其夜闇冥，天時微雨，
電光睒現，世尊出房，露地經行，我當化作毘琉璃重閣，
執持重閣，隨佛經行。」
作是念已，即便化作鞞琉璃重閣，持詣佛所，
稽首佛足，隨佛經行。
^cb362b8爾時，摩竭提國人若男若女，夜啼之時，
以摩鳩羅鬼恐之即止，親侍供養弟子之法，
待師禪覺，然後乃眠。
爾時，世尊為天帝釋夜經行久。
^cb362b11爾時，尊者那伽波羅作是念：「世尊今夜經行至久，我今當作摩鳩羅鬼形而恐怖之！」
時，那伽波羅比丘即反被俱執，長毛在外，
往在世尊經行道頭，白佛言：「摩鳩羅鬼來！
摩鳩羅鬼來！」
^cb362b15爾時，世尊告那伽波羅比丘：「汝那伽波羅愚癡人，以摩鳩羅鬼神像恐怖佛耶？
不能動如來、應、等正覺一毛髮也，如來、
應、等正覺久離恐怖！」
^cb362b18爾時，天帝釋白佛言：「世尊！
世尊正法、律中亦復有此人耶？」
^cb362b20佛言：「憍尸迦！瞿曇家中極大廣闊，斯等於未來世亦當使得清淨之法。」
^cb362b21爾時，世尊即說偈言：
^gatha「若復婆羅門，於自所得法，
^gatha得到於彼岸。　若一毘舍遮，
^gatha及與摩鳩羅，皆悉超過去。
^gatha若復婆羅門，於自所行法，
^gatha一切諸受覺，觀察皆已滅。
^gatha若復婆羅門，自法度彼岸，
^gatha一切諸因緣，皆悉已滅盡。
^gatha若復婆羅門，自法度彼岸，
^gatha一切諸人我，皆悉已滅盡。
^gatha若復婆羅門，自法度彼岸，
^gatha於生老病死，皆悉已超過。」
^cb362c5佛說此經已，釋提桓因聞佛所說，歡喜隨喜，
稽首佛足，即沒不現。
^n1321【一三二一】^cb362c7如是我聞：
一時，佛住王舍城迦蘭陀竹園。
^cb362c8時，尊者阿那律陀於摩竭提國人間遊行，到畢陵伽鬼子母住處宿。
時，尊者阿那律陀夜後分時，端身正坐，
誦憂陀那、波羅延那、見真諦、諸上座所說偈、
比丘尼所說偈、尸路偈、義品、牟尼偈、修多羅，悉皆廣誦。
^cb362c13爾時，畢陵伽鬼子夜啼，畢陵伽鬼子母為其子說偈呵止言：
^gatha「畢陵伽鬼子，汝今莫得啼，
^gatha當聽彼比丘，誦習法句偈。
^gatha若知法句者，能自護持戒，
^gatha遠離於殺生，實言不妄語，
^gatha能自捨非義，解脫鬼神道。」
^cb362c20畢陵伽鬼子母說是偈時，畢陵伽鬼子啼聲即止。
^n1322【一三二二】^cb362c22如是我聞：
一時，佛在摩竭提國人間遊行，與大眾俱，到富那婆藪鬼子母住處宿。
^cb362c24爾時，世尊為諸比丘說四聖諦相應法，
所謂苦聖諦、苦集聖諦、苦滅聖諦、苦滅道跡聖諦。
^cb362c26爾時，富那婆藪鬼母，兒富那婆藪及鬼女欝多羅，二鬼小兒夜啼。
時，富那婆藪鬼母教其男女故，而說偈言：
^gatha「汝富那婆藪，欝多羅莫啼，
^gatha令我得聽聞，如來所說法。
^gatha非父母能令，其子解脫苦，
^gatha聞如來說法，其苦得解脫。
^gatha世人隨愛欲，為眾苦所迫，
^gatha如來為說法，令破壞生死。
^gatha我今欲聞法，汝等當默然，
^gatha時富那婆藪，鬼女欝多羅。
^gatha悉受其母語，默然而靜聽，
^gatha語母言善哉，我亦樂聞法。
^gatha此正覺世尊，於摩竭勝山，
^gatha為諸眾生類，演說脫苦法。
^gatha說苦及苦因，苦滅滅苦道，
^gatha從此四聖諦，安隱趣涅槃。
^gatha母今但善聽，世尊所說法。」
^cb363a15時，富那婆藪鬼母即說偈言：
^gatha「奇哉智慧子，善能隨我心，
^gatha汝富那婆藪，善歎佛導師。
^gatha汝富那婆藪，及汝欝多羅，
^gatha當生隨喜心，我已見聖諦。」
^cb363a20時，富那婆藪鬼母說是偈時，鬼子男女隨喜默然。
^n1323【一三二三】^cb363a22如是我聞：
一時，佛在摩竭提國人間遊行，與諸大眾至摩尼遮羅鬼住處夜宿。
^cb363a24爾時，摩尼遮羅鬼會諸鬼神，集在一處。
時，有一女人，持香花鬘飾、飲食，至彼摩尼遮羅鬼神住處。
彼女人遙見世尊在摩尼遮羅鬼神住處坐，
見已，作是念：「我今現見摩尼遮羅鬼神。」
即說偈言：
^gatha「善哉摩尼遮，住摩伽陀國，
^gatha摩伽陀國人，所求悉如願。
^gatha云何於此世，常得安樂住？
^gatha後世復云何，而得生天樂？」
^cb363b4爾時，世尊說偈答言：
^gatha「莫放逸慢恣，用摩尼鬼為，
^gatha若自修所作，能得生天樂。」
^cb363b7時，彼女人作是念：「此非摩尼遮羅鬼，是沙門瞿曇。」
如是知已，即以香花鬘飾供養世尊，稽首禮足，退坐一面。
而說偈言：
^gatha「何道趣安樂？　當修何等行，
^gatha此世常安隱，後世生天樂？」
^cb363b12爾時，世尊說偈答言：
^gatha「布施善調心，樂執護諸根，
^gatha正見修賢行，親近於沙門。
^gatha以正命自活，他世生天樂，
^gatha何用三十三，諸天之苦網。
^gatha但當一其心，斷除於愛欲，
^gatha我當說離垢，甘露法善聽。」
^cb363b19時，彼女人聞世尊說法，示、教、照、喜。
如佛常法，謂布施、持戒，生天之福，欲味欲患煩惱，
清淨、出要、遠離，功德福利，次第演說清淨佛法。
譬如鮮淨白㲲，易染其色。
時，彼女人亦復如是。
即於坐上，於四聖諦得平等觀苦、集、滅、道。
^cb363b24時，彼女人見法、得法、知法、入法，度諸疑惑，
不由於他，於正法、律得無所畏。
即從座起，整衣服，合掌白佛：「已度，世尊！
已度，善逝！我從今日，盡壽命，歸佛、歸法、歸比丘僧。」
^cb363b28時，彼女人聞佛所說，歡喜隨喜，禮佛而去。
^n1324【一三二四】^cb363b29如是我聞：
一時，佛在摩竭提國人間遊行，到針毛鬼住處夜宿。
爾時，針毛鬼會諸鬼神，集在一處。
^cb363c2時，有炎鬼見世尊在針毛鬼住處夜宿。
見已，往詣針毛鬼所，語針毛鬼言：「聚落主！
汝今大得善利，今如來、應、等正覺於汝室宿。」
^cb363c5針毛鬼言：「今當試看，為是如來、為非？」
^cb363c6時，針毛鬼與諸鬼神集會已，還歸自舍，束身衝佛。
爾時，世尊却身避之。
如是再三，束身衝佛，佛亦再三却身避之。
^cb363c9爾時，針毛鬼言：「沙門怖耶？」
佛言：「聚落主！我不怖也，但汝觸惡。」
^cb363c10針毛鬼言：「今有所問，當為我說，能令我喜者善，
不能令我喜者，當壞汝心，裂汝胸，令汝熱血從其面出，捉汝兩手擲恒水彼岸。」
^cb363c13佛告針毛鬼：「聚落主！
我不見諸天、魔、梵、沙門、婆羅門、天神、世人能壞如來、
應、等正覺心者，能裂其胸者，能令熱血從面出者，執其兩臂擲著恒水彼岸者。
汝今但問，當為汝說。
令汝歡喜。」
^cb363c18時，針毛鬼說偈問佛：
^gatha「一切貪恚心，以何為其因，
^gatha不樂身毛竪，恐怖從何起？
^gatha意念諸覺想，為從何所起，
^gatha猶如新生兒，依倚於乳母。」
^cb363c23爾時，世尊說偈答言：
^gatha「愛生自身長，如尼拘律樹，
^gatha展轉相拘引，如籐綿叢林，
^gatha若知彼所因，當令鬼覺悟，
^gatha度生死海流，不復重增有。」
^cb363c28爾時，針毛鬼聞世尊說偈，心得歡喜，向佛悔過，受持三歸。
^cb363c29佛說此經已，針毛鬼聞佛所說，歡喜奉行。
雜阿含經卷第四十九

^pb1^folio#agms50雜阿含經卷第五十
^au〔宋天竺三藏求那跋陀羅譯〕
^n1325【一三二五】^cb364a8如是我聞：
一時，佛住王舍城迦蘭陀竹園。
^cb364a9時，有優婆夷子，受八支齋，尋即犯戒，即為鬼神所持。
^cb364a10爾時，優婆夷即說偈言：
^gatha「十四十五日，及月分八日，
^gatha神通瑞應月，八支善正受，
^gatha受持於齋戒，不為鬼所持，
^gatha我昔數諮問，世尊作是說。」
^cb364a15爾時，彼鬼即說偈言：
^gatha「十四十五日，及月分八日，
^gatha神足瑞應月，八支修正受。
^gatha齋肅清淨住，戒德善守護，
^gatha不為鬼戲弄，善哉從佛聞。
^gatha汝當說言放，我當放汝子。
^gatha諸有慢緩業，染污行苦行，
^gatha梵行不清淨，終不得大果。
^gatha譬如拔菅草，執緩則傷手，
^gatha沙門行惡觸，當墮地獄中。
^gatha譬如拔菅草，急捉不傷手，
^gatha沙門善攝持，則到般涅槃。」
^cb364a27時，彼鬼神即放優婆夷子。
爾時，優婆夷說偈告子言：
^gatha「子汝今聽我，說彼鬼神說，
^gatha若有慢緩業，穢污修苦行。
^gatha不清淨梵行，彼不得大果，
^gatha譬如拔葌草，執緩則傷手。
^gatha沙門起惡觸，當墮地獄中，
^gatha如急執葌草，則不傷其手。
^gatha沙門善執護，逮得般涅槃。」
^cb364b7時，彼優婆夷子如是覺悟已，剃除鬚髮，
著袈裟衣，正信非家，出家學道，心不得樂，
還歸自家，母遙見子，而說偈言：
^gatha「邁世而出家，何為還聚落，
^gatha燒舍急出財，豈還投火中？」
^cb364b12其子比丘說偈答言：
^gatha「但念母命終，存亡不相見，
^gatha故來還瞻視，何見子不歡。」
^cb364b15時，母優婆夷說偈答言：
^gatha「捨欲而出家，還欲服食之，
^gatha是故我憂悲，恐隨魔自在。」
^cb364b18是時，優婆夷如是如是發悟其子；如是，
其子還空閑處，精勤思惟，斷除一切煩惱結縛，得阿羅漢果證。
^n1326【一三二六】^cb364b21如是我聞：
一時，佛在摩竭提國人間遊行，到阿臈鬼住處夜宿。
^cb364b22時，阿臈鬼集會諸鬼神。
時，有竭曇鬼見世尊在阿臈鬼住處夜宿。
見已，至阿臈鬼所，語阿臈鬼言：「聚落主！
汝獲大利，如來宿汝住處。」
^cb364b25阿臈鬼言：「生人今日在我舍住耶？
今當令知，為是如來？
為非如來？」
^cb364b27時，阿臈鬼諸鬼神聚會畢，還歸自家，語世尊曰：「出去！
沙門！」
^cb364b28爾時，世尊以他家故，即出其舍。
^cb364b29阿臈鬼復言：「沙門！
來入！」佛即還入。以滅慢故，如是再三。
^cb364c1時，阿臈鬼第四復語世尊言：「沙門！
出去！」
^cb364c2爾時，世尊語阿臈鬼言：「聚落主！
已三見請，今不復出。」
^cb364c3阿臈鬼言：「今問沙門，沙門答我，能令我喜者善；
不能令我喜者，我當壞其心，裂其胸，亦令熱血從其面出，執持兩手擲著恒水彼岸！」
^cb364c7世尊告言：「聚落主！
我不見諸天、魔、梵、沙門、婆羅門、天神、世人，
有能壞我心，裂我胸，令我熱血從面而出，執持兩手擲著恒水彼岸者。
然，聚落主！汝今但問，當為汝說。
令汝心喜。」
^cb364c11時，阿臈鬼說偈問佛：
^gatha「說何等名為，勝士夫事物？
^gatha行於何等法，得安樂果報？
^gatha何等為美味？　云何壽中勝？」
^cb364c15爾時，世尊說偈答言：
^gatha「淨信為最勝，士夫之事物，
^gatha行法得樂果，解脫味中上，
^gatha智慧除老死，是為壽中勝。」
^cb364c19時，阿臈鬼復說偈言：
^gatha「云何得名稱？」　如上所說偈。
^cb364c21爾時，世尊說偈答言：
^gatha「持戒名稱流。」　如上所說偈。
^cb364c23時，阿臈鬼復說偈言：
^gatha「幾法起世間？　幾法相順可？
^gatha世幾法取受？　世幾法損減？」
^cb364c26爾時，世尊以偈答言：
^gatha「世六法等起，六法相順可，
^gatha世六法取受，世六法損減。」
^cb364c29阿臈鬼復說偈問佛：
^gatha「誰能度諸流，晝夜勤方便？
^gatha無攀無住處，孰能不沈沒？」
^cb365a3爾時，世尊說偈答言：
^gatha「一切戒具足，智慧善正受，
^gatha正念內思惟，能度難度流。
^gatha不樂於五欲，亦超度色愛，
^gatha無攀無住處，是能不沒溺。」
^cb365a8時，阿臈鬼復說偈問佛：
^gatha「以何法度流？　以何度大海？
^gatha以何捨離苦？　以何得清淨？」
^cb365a11爾時，世尊說偈答言：
^gatha「以信度河流，不放逸度海，
^gatha精進能除苦，以慧得清淨。
^gatha汝當更問餘，沙門梵志法，
^gatha其法無有過，真諦施調伏。」
^cb365a16時，阿臈鬼復說偈問佛：
^gatha「何煩更問餘，沙門梵志法，
^gatha即曰最勝士，以顯大法炬。
^gatha於彼竭曇摩，常當報其恩，
^gatha告我等正覺，無上導御師。
^gatha我即日當行，從村而至村，
^gatha親侍等正覺，聽受所說法。」
^cb365a23佛說此經已，阿臈鬼歡喜隨喜，作禮而去。
^n1327【一三二七】^cb365a24如是我聞：
一時，佛住王舍城迦蘭陀竹園。
^cb365a25時，有叔迦羅比丘尼住王園比丘尼眾中，
為王舍城諸人恭敬供養，如阿羅漢。
^cb365a27又於一時，王舍城人於一吉星日歡集大會，即於是日闕不供養。
有一鬼神，敬重彼比丘尼故，至王舍城里巷之中，
家家說偈：
^gatha「王舍城人民，醉酒眠睡臥，
^gatha不勤供養彼，叔迦比丘尼。
^gatha善修諸根故，名曰叔迦羅，
^gatha善說離垢法，涅槃清涼處。
^gatha隨順聽所說，終日樂無厭，
^gatha乘聽法智慧，得度生死流。
^gatha猶如海商人，依附力馬王。」
^cb365b8時，一優婆塞以衣布施叔迦羅比丘尼，復有優婆塞以食供養。
^cb365b9時，彼鬼神即說偈言：
^gatha「智慧優婆塞，獲福利豐多，
^gatha施叔迦羅衣，離諸煩惱故。
^gatha智慧優婆塞，獲福利豐多，
^gatha施叔迦羅食，離諸積聚故。」
^cb365b14時，彼鬼神說斯偈已，即沒不現。
^n1328【一三二八】^cb365b15如是我聞：
一時，佛住王舍城迦蘭陀竹園。
^cb365b16時，毘羅比丘尼住王舍城王園比丘尼眾中，
為王舍城諸人民，於吉星日集聚大會，
當斯之日，毘羅比丘尼無人供養。
^cb365b18時，有鬼神敬重毘羅比丘尼，即入王舍城，
處處里巷四衢道頭而說偈言：
^gatha「王舍城人民，醉酒惛睡臥，
^gatha毘羅比丘尼，無人供養者。
^gatha毘羅比丘尼，勇猛修諸根，
^gatha善說離垢塵，涅槃清涼法。
^gatha皆隨順所說，終日樂無厭，
^gatha乘聽法智慧，得度生死流。」
^cb365b27時，有一優婆塞持衣布施毘羅比丘尼，復有一優婆塞以食供養。
^cb365b28時，彼鬼神而說偈言：
^gatha「智慧優婆塞，今獲多福利，
^gatha以衣施斷縛，毘羅比丘尼。
^gatha智慧優婆塞，今獲多福利，
^gatha食施毘羅尼，離諸和合故。」
^cb365c5時，彼鬼神說偈已，即沒不現。
^n1329【一三二九】^cb365c6如是我聞：
一時，佛住王舍城迦蘭陀竹園。
^cb365c7時，有娑多耆利天神、醯魔波低天神共作約誓：
「若其宮中有寶物出者，必當相語；不相語者，得違約罪。」
^cb365c9時，醯魔波低天神宮中有未曾有寶，波曇摩華出，
華有千葉，大如車輪，金色寶莖。
^cb365c11時，醯魔波低天神遣使告語娑多耆利：「聚落主！
今我宮中忽生未曾有寶，波曇摩花，華有千葉，
大如車輪，金色寶莖，可來觀看！」
^cb365c14娑多耆利天神遣使詣醯魔波低舍，告言：「聚落主！
用是波曇摩百千為？
今我宮中有未曾有寶——大波曇摩出，
所謂如來、應、等正覺、明行足、善逝、世間解、
無上士、調御丈夫、天人師、佛世尊，汝便可來奉事供養。」
^cb365c19時，醯魔波低天神即與五百眷屬往詣娑多耆利天神所，
說偈問言：
^gatha「十五日良時，天夜遇歡會，
^gatha當說受何齋，從阿羅漢受。」
^cb365c23時，娑多耆利說偈答言：
^gatha「今日佛世尊，在摩竭勝國，
^gatha住於王舍城，迦蘭陀竹園，
^gatha演說微妙法，滅除眾生苦，
^gatha苦苦及苦集，苦滅盡作證，
^gatha八聖出苦道，安隱趣涅槃，
^gatha當往設供養，我羅漢世尊。」
^cb366a1醯魔波低說偈問言：
^gatha「彼有心願樂，慈濟眾生不，
^gatha彼於受不受，心想平等不？」
^cb366a4娑多耆利說偈答言：
^gatha「彼妙願慈心，度一切眾生，
^gatha於諸受不受，心想常平等。」
^cb366a7時，醯魔波低說偈問言：
^gatha「為具足明達，已行成就不，
^gatha諸漏永滅盡，不受後有耶？」
^cb366a10娑多耆利說偈答言：
^gatha「明達善具足，正行已成就，
^gatha諸漏永已盡，不復受後有。」
^cb366a13醯摩波低說偈問言：
^gatha「牟尼意行滿，及身口業耶？
^gatha明行悉具足，以法讚歎耶？」
^cb366a16娑多耆利說偈答言：
^gatha「具足牟尼心，及業身口滿，
^gatha明行悉具足，以法而讚歎。」
^cb366a19醯摩波低說偈問言：
^gatha「遠離於害生，不與不取不，
^gatha為遠於放蕩，不離禪思不？」
^cb366a22娑多耆利復說偈言：
^gatha「常不害眾生，不與不妄取，
^gatha遠離於放蕩，日夜常思禪。」
^cb366a25醯魔波低復說偈問言：
^gatha「為不樂五欲，心不濁亂不，
^gatha有清淨法眼，滅盡愚癡不？」
^cb366a28娑多耆利說偈答言：
^gatha「心常不樂欲，亦無濁亂心，
^gatha佛法眼清淨，愚癡盡無餘。」
^cb366b2醯魔波低復說偈問言：
^gatha「至誠不妄語，麁澁言無有，
^gatha得無別離說，無不誠說不？」
^cb366b5娑多耆利說偈答言：
^gatha「至誠不妄語，亦無麁澁言，
^gatha不離他親厚，常說如法言。」
^cb366b8醯摩波低復說偈問言：
^gatha「為持清淨戒，正念寂滅不，
^gatha具足等解脫，如來大智不？」
^cb366b11娑多耆利說偈答言：
^gatha「淨戒悉具足，正念常寂靜，
^gatha等解脫成就，得如來大智。」
^cb366b14醯魔波低復說偈問言：
^gatha「明達悉具足，正行已清淨，
^gatha所有諸漏盡，不復受後有。」
^cb366b17娑多耆利說偈答言：
^gatha「明達悉具足，正行已清淨，
^gatha一切諸漏盡，無復後生有。」
^cb366b20醯魔波低復說偈言：
^gatha「牟尼善心具，及身口業跡，
^gatha明行悉成就，故讚歎其法。」
^cb366b23娑多耆利說偈答言：
^gatha「牟尼善心具，及身口業跡，
^gatha明行悉成就，讚歎於其法。」
^cb366b26醯魔波低復說偈言：
^gatha「伊尼延鹿𨄔𬧅，仙人之勝相，
^gatha少食捨身貪，牟尼處林禪，
^gatha汝今當共行，敬禮彼瞿曇。」
^cb366c1時，有百千鬼神眷屬圍繞，娑多耆利、醯魔波低速至佛前禮拜供養，
整衣服，偏袒右肩，合掌敬禮，而說偈言：
^gatha「伊尼延鹿𨄔𬧅，仙人之勝相，
^gatha少食無貪嗜，牟尼樂林禪。
^gatha我等今故來，請問於瞿曇，
^gatha師子獨遊步，大龍無恐畏。
^gatha今故來請問，牟尼願決疑，
^gatha云何得出苦？　云何苦解脫？
^gatha唯願說解脫，苦於何所滅？」
^cb366c11爾時，世尊說偈答言：
^gatha「世五欲功德，及說第六意，
^gatha於彼欲無貪，解脫一切苦。
^gatha如是從苦出，如是解脫苦，
^gatha今答汝所問，苦從此而滅。」
^cb366c16娑多耆利、醯魔波低復說偈問佛：
^gatha「泉從何轉還，惡道何不轉，
^gatha世間諸苦樂，於何而滅盡？」
^cb366c19爾時，世尊說偈答言：
^gatha「眼耳鼻舌身，及以意入處，
^gatha於彼名及色，永滅盡無餘。
^gatha於彼泉轉還，於彼道不轉，
^gatha於彼苦及樂，得無餘滅盡。」
^cb366c24娑多耆利、醯魔波低復說偈問佛：
^gatha「世間幾法起？　幾法世和合？
^gatha幾法取受世？　幾法令世滅？」
^cb366c27爾時，世尊說偈答言：
^gatha「六法起世間，六法世和合，
^gatha六法取受世，六法世損滅。」
^cb367a1娑多耆利、醯魔波低復說偈問：
^gatha「云何度諸流，日夜勤方便，
^gatha無攀無住處，而不溺深淵？」
^cb367a4爾時，世尊說偈答言：
^gatha「一切戒具足，智慧善正受，
^gatha如思惟繫念，是能度深淵。
^gatha不樂諸欲想，亦超色諸結，
^gatha無攀無住處，不溺於深淵。」
^cb367a9娑多耆利、醯魔波低復說偈問佛：
^gatha「何法度諸流？　以何度大海？
^gatha云何捨離苦？　云何得清淨？」
^cb367a12爾時，世尊說偈答言：
^gatha「正信度河流，不放逸度海，
^gatha精進能斷苦，智慧得清淨。」
^cb367a15爾時，世尊復說偈言：
^gatha「汝可更問餘，沙門梵志法，
^gatha真實施調伏，除此更無法。」
^cb367a18醯魔波低復說偈言：
^gatha「更餘何所問，沙門梵志法，
^gatha大精進今日，已具善開導。
^gatha我今當報彼，娑多耆利恩，
^gatha能以導御師，告語於我等。
^gatha我當詣村村，家家而隨佛，
^gatha承事禮供養，從佛聞正法。
^gatha此百千鬼神，悉合掌恭敬，
^gatha一切歸依佛，牟尼之大師。
^gatha得無上之名，必見真實義，
^gatha成就大智慧，於欲不染着。
^gatha慧者當觀察，救護世間者，
^gatha得賢聖道跡，是則大仙人。」
^cb367b2佛說是經已，娑多耆利、醯魔波低及諸眷屬五百鬼神聞佛所說，
皆大歡喜，隨喜禮佛而去。
^n1330【一三三〇】^cb367b5如是我聞：
一時，佛住王舍城迦蘭陀竹園。
^cb367b6爾時，尊者舍利弗、尊者大目揵連住耆闍崛山中。
^cb367b7時，尊者舍利弗新剃鬚髮。
時，有伽吒及優波伽吒鬼。
優波伽吒鬼見尊者舍利弗新剃鬚髮，
語伽吒鬼言：「我今當往打彼沙門頭。」
^cb367b10伽吒鬼言：「汝優波伽吒！
莫作是語。此沙門大德大力，汝莫長夜得大不饒益苦！」
如是再三說。
^cb367b12時，優波伽吒鬼再三不用伽吒鬼語，即以手打尊者舍利弗頭。
打已，尋自喚言：「燒我，伽吒！
煮我，伽吒！」再三喚已，陷入地中，墮阿毘地獄。
^cb367b15尊者大目揵連聞尊者舍利弗為鬼所打聲已，
即往詣尊者舍利弗所，問尊者舍利弗言：「云何？
尊者！苦痛可忍不？」
^cb367b18尊者舍利弗答言：「尊者大目揵連！
雖復苦痛，意能堪忍，不至大苦。」
^cb367b19尊者大目揵連語尊者舍利弗言：「奇哉！
尊者舍利弗！真為大德大力，此鬼若以手打耆闍崛山者，
能令碎如糠糟，況復打人而不苦痛？」
^cb367b23爾時，尊者舍利弗語尊者大目揵連：「我實不大苦痛。」
^cb367b24時，尊者舍利弗、大目揵連共相慰勞。
^cb367b25時，世尊以天耳聞其語聲，聞已即說偈言：
^gatha「其心如剛石，堅住不傾動，
^gatha染著心已離，瞋者不反報，
^gatha若如此修心，何有苦痛憂？」
^cb367b29佛說此經已，諸比丘聞佛所說，歡喜奉行。
^ck51【林相應1331】^n1331【一三三一】^cb367c1如是我聞：
一時，佛住舍衛國祇樹給孤獨園。
^cb367c2時，有眾多比丘於拘薩羅國人間遊行，住一林中夏安居。
彼林中有天神住，知十五日諸比丘受歲，極生憂慼。
^cb367c4有餘天神語彼天神言：「汝何卒生愁憂苦惱？
汝當歡喜諸比丘持戒清淨，今日受歲。」
^cb367c6林中天神答言：「我知比丘今日受歲，不同無羞外道受歲，
然精進比丘受歲，持衣鉢，明日至餘處去，此林當空。」
^cb367c9比丘去後，林中天神而說偈言：
^gatha「今我心不樂，但見空林樹，
^gatha清淨心說法，多聞諸比丘，
^gatha瞿曇之弟子，今悉何處去？」
^cb367c13時，有異天子而說偈言：
^gatha「有至摩伽陀，有至拘薩羅，
^gatha亦至金剛地，處處修遠離，
^gatha猶如野禽獸，隨所樂而遊。」
^n1332【一三三二】^cb367c17如是我聞：
一時，佛住舍衛國祇樹給孤獨園。
^cb367c18爾時，有異比丘在拘薩羅國人間，止住一林中，
入晝正受，身體疲極，夜則睡眠。
^cb367c20時，彼林中止住天神作是念：「此非比丘法，
於空林中入晝正受，夜著睡眠，我今當往覺悟之。」
^cb367c22爾時，天神往至比丘前，而說偈言：
^gatha「比丘汝起起，何以著睡眠？
^gatha睡眠有何利？　病時何不眠？
^gatha利刺刺身時，云何得睡眠？
^gatha汝本捨非家，出家之所欲。
^gatha當如本所欲，日夜求增進，
^gatha莫得墮睡眠，令心不自在。
^gatha無常不恒欲，迷醉於愚夫，
^gatha餘人悉被縛，汝今已解脫。
^gatha正信而出家，何以著睡眠？
^gatha已調伏貪欲，其心得解脫。
^gatha具足勝妙智，出家何故眠，
^gatha勤精進正受，常修堅固力。
^gatha專求般涅槃，云何而睡眠？
^gatha起明斷無明，滅盡諸有漏。
^gatha調彼後邊身，云何著睡眠？」
^cb368a10時，彼天神說是偈時，彼比丘聞其所說，
專精思惟，得阿羅漢。
^n1333【一三三三】^cb368a12如是我聞：
一時，佛住舍衛國祇樹給孤獨園。
^cb368a13時，有異比丘在拘薩羅住林中，入晝正受，
心起不善覺，依於惡貪。
^cb368a14時，彼林中住止天神作是念：「非比丘法，
止住林中，入晝正受，心生不善覺，依於惡貪，我今當往開悟之。」
^cb368a17時，彼天神即說偈言：
^gatha「其心欲遠離，正於空閑林，
^gatha放心隨外緣，亂想而流馳。
^gatha調伏樂世心，常樂心解脫，
^gatha當捨不樂心，執受安樂住。
^gatha思非於正念，莫著我我所，
^gatha如以塵頭染，是著極難遣。
^gatha莫令染樂著，欲心所濁亂，
^gatha如釋君馳象，奮迅去塵穢。
^gatha比丘於自身，正念除塵垢，
^gatha塵者謂貪欲，非世間塵土。
^gatha黠慧明智者，當悟彼諸塵，
^gatha於如來法律，持心莫放逸。
^gatha塵垢謂瞋恚，非世間塵土，
^gatha黠慧明智者，當悟彼諸塵。
^gatha於如來法律，持心莫放逸，
^gatha塵垢謂愚癡，非世間塵土。
^gatha明智黠慧者，當捨彼諸塵，
^gatha於如來法律，持心莫放逸。」
^cb368b7時，彼天神說是偈已，彼比丘聞其所說，
專精思惟，斷諸煩惱心，得阿羅漢。
^n1334【一三三四】^cb368b9如是我聞：
一時，佛住舍衛國祇樹給孤獨園。
^cb368b10時，有異比丘在拘薩羅人間，住一林中，
入晝正受，起不正思惟。
^cb368b11時，彼林中止住天神作是念：「此非比丘法，
止住林中，入晝正受，而起不正思惟，我今當往方便善覺悟之。」
^cb368b14時，彼天神而說偈言：
^gatha「何不正思惟，覺觀所寢食？
^gatha當捨不正念，專修於正受。
^gatha遵崇佛法僧，及自持淨戒，
^gatha常生隨喜心，喜樂轉勝進。
^gatha以心歡喜故，速究竟苦邊。」
^cb368b20時，彼天神說偈勸發已，彼比丘專精思惟，
盡諸煩惱，得阿羅漢。
^n1335【一三三五】^cb368b22如是我聞：
一時，佛住舍衛國祇樹給孤獨園。
^cb368b23時，有異比丘於拘薩羅人間，住一林中，入晝正受。
時，彼比丘日中時，不樂心生，而說偈言：
^gatha「於此日中時，眾鳥悉靜默，
^gatha空野忽有聲，令我心恐怖。」
^cb368b28時，彼林中住止天神而說偈言：
^gatha「於今日中時，眾鳥悉寂靜，
^gatha空野忽有聲，應汝不樂心，
^gatha汝當捨不樂，專樂修正受。」
^cb368c3時，彼天子說偈覺悟彼比丘已，時，彼比丘專精思惟，
捨除煩惱，得阿羅漢。
^n1336【一三三六】^cb368c5如是我聞：
一時，佛住舍衛國祇樹給孤獨園。
^cb368c6爾時，尊者阿那律陀在拘薩羅人間，住一林中。
^cb368c7時，有天神名闍隣尼，是尊者阿那律陀本善知識，往詣尊者阿那律陀所。
到阿那律所，說偈言：
^gatha「汝今可發願，願還生本處，
^gatha三十三天上，五欲樂悉備。
^gatha百種諸音樂，常以自歡娛，
^gatha每至睡眠時，音樂以覺悟。
^gatha諸天玉女眾，晝夜侍左右。」
^cb368c15尊者阿那律陀說偈答言：
^gatha「諸天玉女眾，此皆大苦聚，
^gatha以彼顛倒想，繫著有身見。
^gatha諸求生彼者，斯亦是大苦，
^gatha闍隣尼當知，我不願生彼。
^gatha生死已永盡，不受後有故。」
^cb368c21尊者阿那律說是語時，闍隣尼天子聞尊者阿那律所說，
歡喜隨喜，即沒不現。
^n1337【一三三七】^cb368c23如是我聞：
一時，佛住舍衛國祇樹給孤獨園。
^cb368c24時，有比丘在拘薩羅人間，林中止住，勤誦經、
勤講說；精勤思惟，得阿羅漢果證已，不復精勤誦說。
^cb368c26時，有天神，止彼林中者，而說偈言：
^gatha「比丘汝先時，晝夜勤誦習，
^gatha常為諸比丘，共論決定義。
^gatha汝今於法句，寂然無所說，
^gatha不與諸比丘，共論決定義。」
^cb369a3時，彼比丘說偈答言：
^gatha「本未應離欲，心常樂法句，
^gatha既離欲相應，誦說事已畢。
^gatha先知道已備，用聞見道為，
^gatha世間諸聞見，無知悉放捨。」
^cb369a8時，彼天神聞比丘所說，歡喜隨喜，即沒不現。
^n1338【一三三八】^cb369a9如是我聞：
一時，佛住舍衛國祇樹給孤獨園。
^cb369a10時，有異比丘在拘薩羅人間，止一林中。
時，彼比丘有眼患，受師教，應嗅鉢曇摩花。
時，彼比丘受師教已，往至鉢曇摩池側，
於池岸邊，迎風而坐，隨風嗅香。
^cb369a13時，有天神，主此池者，語比丘言：「何以盜華？
汝今便是盜香賊也！」
^cb369a15爾時，比丘說偈答言：
^gatha「不壞亦不奪，遠住隨嗅香，
^gatha汝今何故言，我是盜香賊？」
^cb369a18爾時，天神復說偈言：
^gatha「不求而不捨，世間名為賊，
^gatha汝今人不與，而自一向取，
^gatha是則名世間，真實盜香賊。」
^cb369a22時，有一士夫取彼藕根，重負而去。
爾時，比丘為彼天神而說偈言：
^gatha「如今彼士夫，斷截分陀利，
^gatha拔根重負去，便是姦狡人，
^gatha汝何故不遮，而言我盜香。」
^cb369a27時，彼天神說偈答言：
^gatha「狂亂姦狡人，猶如乳母衣，
^gatha何足加其言，宜堪與汝語。
^gatha袈裟污不現，黑衣墨不污，
^gatha姦狡兇惡人，世間不與語。
^gatha蠅脚污素帛，明者小過現，
^gatha如墨點珂貝，雖小悉皆現。
^gatha常從彼求淨，無結離煩惱，
^gatha如毛髮之惡，人見如泰山。」
^cb369b7時，彼比丘復說偈言：
^gatha「善哉善哉說，以義安慰我，
^gatha汝可常為我，數數說斯偈。」
^cb369b10時，彼天神復說偈言：
^gatha「我非汝買奴，亦非人與汝，
^gatha何為常隨汝，數數相告語，
^gatha汝今自當知，彼彼饒益事。」
^cb369b14時，彼天子說是偈已，彼比丘聞其所說，
歡喜隨喜，從座起去，獨一靜處，專精思惟，
斷諸煩惱，得阿羅漢。
^n1339【一三三九】^cb369b17如是我聞：
一時，佛住王舍城迦蘭陀竹園。
^cb369b18爾時，尊者十力迦葉住王舍城仙人窟中。
時，有獵師名曰尺只，去十力迦葉不遠，張網捕鹿。
爾時，十力迦葉為彼獵師哀愍說法。
時，彼獵師不解所說。
時，十力迦葉即以神力，指端火然，彼猶不悟。
^cb369b22爾時，仙人窟中住止天神而說偈言：
^gatha「深山中獵師，少智盲無目，
^gatha何為非時說，薄德無辯慧，
^gatha所聞亦不解，明中亦無見，
^gatha於諸善勝法，愚癡莫能了，
^gatha正使燒十指，彼終不見諦。」
^cb369b29時，彼天神說是偈已，尊者十力迦葉即默然住。
^n1340【一三四〇】^cb369c2如是我聞：
一時，佛住王舍城迦蘭陀竹園。
^cb369c3時，有尊者金剛子，住巴連弗邑一處林中。
時，巴連弗邑人民夏四月過，作憍牟尼大會。
^cb369c5時，尊者金剛子聞世間大會，生不樂心，
而說偈言：
^gatha「獨一處空林，猶如棄枯木，
^gatha夏時四月滿，世間樂莊嚴，
^gatha普觀諸世間，其苦無過我。」
^cb369c10爾時，林中住止天神即說偈言：
^gatha「獨一處空林，猶如棄枯木，
^gatha為三十三天，心常所願樂，
^gatha猶如地獄中，仰思生人道。」
^cb369c14時，金剛子為彼天神所勸發已，專精思惟，
斷諸煩惱，得阿羅漢。
^n1341【一三四一】^cb369c16如是我聞：
一時，佛住舍衛國祇樹給孤獨園。
^cb369c17時，有異比丘在拘薩羅人間，住一林中，
唯好樂持戒，不能增長上進功德。
^cb369c18時，彼林中止住天神作是念：「此非比丘法，
住於林中，唯樂持戒，不能增修上進功德，今我當作方便而發悟之。」
即說偈言：
^gatha「非一向持戒，及修習多聞，
^gatha獨靜禪三昧，閑居修遠離。
^gatha比丘偏倚息，終不得漏盡，
^gatha平等正覺樂，遠非凡夫輩。」
^cb369c26時，彼比丘天神勸進已，專精思惟，斷諸煩惱，得阿羅漢。
^n1342【一三四二】^cb369c28如是我聞：
一時，佛住舍衛國祇樹給孤獨園。
^cb369c29有尊者那迦達多在拘薩羅人間，住一林中，
有在家、出家常相親近。
^cb370a1時，彼林中止住天神作是念：「此非比丘法，
住於林中，與諸在家、出家周旋親數，我今當往方便發悟。」
而說偈言：
^gatha「比丘旦早出，迫暮而還林，
^gatha道俗相習近，苦樂必同安。
^gatha恐起家放逸，而隨魔自在。」
^cb370a8時，那迦達多比丘為彼天神如是如是開覺已。
如是如是專精思惟，斷諸煩惱，得阿羅漢。
^n1343【一三四三】^cb370a11如是我聞：
一時，佛住舍衛國祇樹給孤獨園。
^cb370a12時，有眾多比丘在拘薩羅人間，住一林中，
言語嬉戲，終日散亂，心不得定，縱諸根門，馳騁六境。
^cb370a14時，彼林中止住天神見是比丘不攝威儀，
心不欣悅，而說偈言：
^gatha「此先有瞿曇，正命弟子眾，
^gatha無常心乞食，無常受床臥，
^gatha觀世無常故，得究竟苦邊，
^gatha今有難養眾，沙門所居止，
^gatha處處求飲食，遍遊於他家，
^gatha望財而出家，無真沙門欲，
^gatha垂著僧伽梨，如老牛曳尾。」
^cb370a23爾時，比丘語天神言：「汝欲厭我耶？」
時，彼天神復說偈言：
^gatha「不指其名姓，不非稱其人，
^gatha而總向彼眾，說其不善者，
^gatha踈漏相現者，方便說其過，
^gatha勤修精進者，歸依恭敬禮。」
^cb370a29彼諸比丘為天神勸發已，專精思惟，斷諸煩惱，得阿羅漢。
^n1344【一三四四】^cb370b2如是我聞：
一時，佛在舍衛國祇樹給孤獨園。
^cb370b3時，有異比丘在拘薩羅人間，住一林中。
時，彼比丘與長者婦女嬉戲，起惡名聲。
^cb370b5時，彼比丘作是念：「我今不類，共他婦女起惡名聲，我今欲於此林中自殺。」
^cb370b6時，彼林中止住天神作是思念：「不善不類，
此比丘不壞、無過，而於林中欲自殺身，我今當作方便開悟。」
^cb370b9時，彼天神化作長者女身，語比丘言：「於諸巷路四衢道中，
世間諸人為我及汝起惡名聲，言我與汝共相習近，作不正事。
已有惡名，今可還俗，共相娛樂。」
^cb370b12比丘答言：「以彼里巷四衢道中，為我與汝起惡名聲，
共相習近，為不正事。
我今且自殺身！」
^cb370b15時，彼天神還復天身，而說偈言：
^gatha「雖聞多惡名，苦行者忍之，
^gatha不應苦自苦，亦不應起惱。
^gatha聞聲恐怖者，是則林中獸，
^gatha是輕躁眾生，不成出家法。
^gatha仁者當堪耐，不中住惡聲，
^gatha執心堅住者，是則出家法。
^gatha不由他人語，令汝成劫賊，
^gatha亦不由他語，令汝得羅漢。
^gatha如汝自知已，諸天亦復知。」
^cb370b25爾時，比丘為彼天神所開悟已，專精思惟，
斷除煩惱，得阿羅漢。
^n1345【一三四五】^cb370b27如是我聞：
一時，佛住舍衛國祇樹給孤獨園。
^cb370b28時，有尊者見多比丘在拘薩羅人間，住一林中，著糞掃衣。
時，梵天王與七百梵天乘其宮殿，來詣尊者見多比丘所，恭敬禮事。
^cb370c2時，有天神，住彼林中者，而說偈言：
^gatha「觀彼寂諸根，能感善供養，
^gatha具足三明達，得不傾動法，
^gatha度一切方便，少事糞掃衣，
^gatha七百梵天子，乘宮來奉詣，
^gatha見生死有邊，今禮度有岸。」
^cb370c8時，彼天神說偈讚歎見多比丘已，即沒不現。
^n1346【一三四六】^cb370c9如是我聞：
一時，佛住舍衛國祇樹給孤獨園。
^cb370c10時，有異比丘在拘薩羅人間，住一林中。
時，彼比丘身體疲極，夜著睡眠。
^cb370c11時，有天神，住彼林中者，而覺悟之，即說偈言：
^gatha「可起起比丘，何故著睡眠？
^gatha睡眠有何義？　修禪莫睡眠。」
^cb370c15時，彼比丘說偈答言：
^gatha「不肯當云何？　懈怠少方便，
^gatha緣盡四體羸，夜則著睡眠。」
^cb370c18時，彼天神復說偈言：
^gatha「且汝當執守，勿聲而大呼，
^gatha汝已得修閑，莫令其退沒。」
^cb370c21時，彼比丘說偈答言：
^gatha「我當用汝語，精勤修方便，
^gatha不為彼睡眠，數數覆其心。」
^cb370c24時，彼天神如是如是覺悟彼比丘。
時，彼比丘專精方便，斷諸煩惱，得阿羅漢。
時，彼天神復說偈言：
^gatha「汝豈能自起，專精勤方便，
^gatha不為眾魔軍，厭汝令睡眠。」
^cb370c29時，彼比丘說偈答言：
^gatha「從今當七夜，常坐正思惟，
^gatha其身生喜樂，無一處不滿，
^gatha初夜觀宿命，中夜天眼淨，
^gatha後夜除無明，見眾生苦樂，
^gatha上中下形類，善色及惡色，
^gatha知何業因緣，而受斯果報，
^gatha若士夫所作，所作還自見，
^gatha善者見其善，惡者自見惡。」
^cb371a9時，彼天神復說偈言：
^gatha「我知先一切，比丘十四人，
^gatha皆是須陀洹，悉得禪正受，
^gatha來到此林中，當得阿羅漢，
^gatha見汝一懈怠，仰臥著睡眠，
^gatha莫令住凡夫，故方便覺悟。」
^cb371a15爾時，比丘復說偈言：
^gatha「善哉汝天神，以義安慰我，
^gatha至誠見開覺，令我盡諸漏。」
^cb371a18時，彼天神復說偈言：
^gatha「比丘應如是，信非家出家，
^gatha抱愚而出家，逮得見清淨。
^gatha我今攝受法，當盡壽命思，
^gatha若汝疾病時，我當與良藥。」
^cb371a23時，彼天神說是偈已，即沒不現。
^n1347【一三四七】^cb371a24如是我聞：
一時，佛住舍衛國祇樹給孤獨園。
^cb371a25時，尊者舍利弗在拘薩羅人間，依一聚落，止住田側。
時，尊者舍利弗於晨朝時著衣持鉢，入村乞食。
^cb371a27時，有一尼揵子飲酒狂醉，持一瓶酒從聚落出，
見尊者舍利弗，而說偈言：
^gatha「米膏熏我身，持米膏一瓶，
^gatha山地草樹木，視之一金色。」
^cb371b3爾時，尊者舍利弗作是念：「作此惡聲，是惡邪物，
而說是偈，我豈不能以偈答之？」
時，尊者舍利弗即說偈言：
^gatha「無想味所熏，持空三昧瓶，
^gatha山地草樹木，視之如涕唾。」
^n1348【一三四八】^cb371b8如是我聞：
一時，佛住舍衛國祇樹給孤獨園。
^cb371b9時，有異比丘在拘薩羅人間，住一林中，
得他心智，煩惱有餘。
去林不遠有井，有飲野干罐拘鉤頸。
^cb371b11時，彼野干作諸方便求脫，而自念言：「天遂欲明，
田夫或出，當恐怖我。
汝汲水罐怖我已久，可令我脫？」
^cb371b14時，彼比丘知彼野干心之所念，而說偈言：
^gatha「如來慧日出，離林說空法，
^gatha心久恐怖我，今可放令去。」
^cb371b17時，彼比丘自教授已，一切結盡，得阿羅漢。
^n1349【一三四九】^cb371b18如是我聞：
一時，佛在拘薩羅國人間遊行，住一林中。
^cb371b19時，有天神，依彼林者，見佛行跡，低頭諦觀，修於佛念。
時，有優樓鳥住於道中，行欲蹈佛足跡。
^cb371b21爾時，天神即說偈言：
^gatha「汝今優樓鳥，團目栖樹間，
^gatha莫亂如來跡，壞我念佛境。」
^cb371b25時，彼天神說此偈已，默然念佛。
^n1350【一三五〇】^cb371b26如是我聞：
一時，佛在拘薩羅人間，住一林中，依波吒利樹下住止。
^cb371b27時，有天神依彼林中住，即說偈言：
^gatha「今日風卒起，吹波吒利樹，
^gatha落波吒利花，供養於如來。」
^cb371c2時，彼天神說偈已，默然而住。
^n1351【一三五一】^cb371c3如是我聞：
一時，佛住王舍城迦蘭陀竹園。
^cb371c4時，有眾多比丘住支提山側，皆是阿練若比丘，
著糞掃衣，常行乞食。
^cb371c5時，山神，依彼山住者，而說偈言：
^gatha「孔雀文繡身，處鞞提醯山，
^gatha隨時出妙聲，覺乞食比丘。
^gatha孔雀文繡身，處鞞提醯山，
^gatha隨時出妙聲，覺糞掃衣者。
^gatha孔雀文繡身，處鞞提醯山，
^gatha隨時出妙聲，覺依樹坐者。」
^cb371c13時，彼天神說此偈已，即默然住。
^n1352【一三五二】^cb371c14如是我聞：
一時，佛住王舍城迦蘭陀竹園。
^cb371c15時，有眾多比丘住支提山，一切皆修阿練若行，
著糞掃衣，常行乞食。
爾時，那娑佉多河岸崩，殺三營事比丘。
^cb371c17時，支提山住天神而說偈言：
^gatha「乞食阿蘭若，慎莫營造立，
^gatha不見佉多河，傍岸卒崩倒。
^gatha壓殺彼造立，營事三比丘，
^gatha糞掃衣比丘，慎莫營造立。
^gatha不見佉多河，傍岸卒崩倒，
^gatha壓殺彼造立，營事三比丘。
^gatha依樹下比丘，慎莫營造立，
^gatha不見佉多河，傍岸卒崩倒。
^gatha壓殺彼造立，營事三比丘。」
^cb371c28時，彼天神說此偈已，即默然住。
^n1353【一三五三】^cb371c29如是我聞：
一時，佛住迦蘭陀竹園。
時，有異比丘住頻陀山。
^cb372a1爾時，山林大火卒起，舉山洞然。
時，有俗人而說偈言：
^gatha「今此頻陀山，大火洞熾然，
^gatha焚燒彼竹林，亦燒竹苑實。」
^cb372a5時，彼比丘作是念：「今彼俗人能說此偈，我今何不說偈答之？」
即說偈言：
^gatha「一切有熾然，無慧能救滅，
^gatha焚燒諸受欲，亦燒不作苦。」
^cb372a9時，彼比丘說此偈已，默然而住。
^n1354【一三五四】^cb372a10如是我聞：
一時，佛住迦蘭陀竹園。
時，有異比丘在恒河側，住一林中。
^cb372a11時，有一族姓女，常為舅姑所責，至恒水岸邊，
而說偈言：
^gatha「恒水我今欲，隨流徐入海，
^gatha不復令舅姑，數數見嫌責。」
^cb372a16時，彼比丘見族姓女，聞其說偈，作是念：
「彼族姓女尚能說偈，我今何為不說偈答耶？」
即說偈言：
^gatha「淨信我今欲，隨彼八聖水，
^gatha徐流入涅槃，不見魔自在。」
^cb372a21時，彼比丘說此偈已，默然而住。
^n1355【一三五五】^cb372a22如是我聞：
一時，佛住舍衛國祇樹給孤獨園。
^cb372a23時，有異比丘在拘薩羅人間，住一林中，
去林不遠，有種瓜𦬔田。
^cb372a24時，有盜者夜偷其瓜，見月欲出，而說偈言：
^gatha「明月汝莫出，待我斷其瓜𦬔，
^gatha我持瓜𦬔去已，任汝現不現。」
^cb372a28時，彼比丘作是念：「彼盜瓜𦬔者尚能說偈，我豈不能說偈答耶？」
即說偈言：
^gatha「惡魔汝莫出，待我斷煩惱，
^gatha斷彼煩惱已，任汝出不出。」
^cb372b3時，彼比丘說此偈已，默然而住。
^n1356【一三五六】^cb372b4如是我聞：
一時，佛住舍衛國祇樹給孤獨園。
^cb372b5時，有異比丘在拘薩羅人間，住一林中。
^cb372b6時，有沙彌而說偈言：
^gatha「云何名為常？　乞食則為常。
^gatha云何為無常？　僧食為無常。
^gatha云何名為直？　唯因陀羅幢。
^gatha云何名為曲？　曲者唯見鉤。」
^cb372b11時，彼比丘作是念：「此沙彌能說斯偈，我今何不說偈而答？」
即說偈言：
^gatha「云何名為常？　常者唯涅槃。
^gatha云何為無常？　謂諸有為法。
^gatha云何名為直？　謂聖八正道。
^gatha云何名為曲？　曲者唯惡徑。」
^cb372b17時，彼比丘說此偈已，默然而住。
^n1357【一三五七】^cb372b18如是我聞：
一時，佛住舍衛國祇樹給孤獨園。
^cb372b19時，有舍利弗弟子，服藥已，尋即食粥。
^cb372b20時，尊者舍利弗到瓦師舍，從乞瓦甌。
時，彼瓦師即說偈言：
^gatha「云何得名勝？　而不施一錢。
^gatha云何勝實德？　於財無所減。」
^cb372b24爾時，舍利弗說偈答言：
^gatha「若不食肉者，而施彼以肉，
^gatha諸修梵行者，施之以女色，
^gatha不坐高床者，施以高廣床，
^gatha於彼臨行者，施以息止處，
^gatha如是等施與，於財不損減，
^gatha是則有名譽，而不捨一錢，
^gatha實德名稱流，於財無所減。」
^cb372c3時，彼瓦師復說偈言：
^gatha「汝今舍利弗，所說實為善，
^gatha今施汝百甌，非餘亦不得。」
^cb372c6尊者舍利弗說偈答言：
^gatha「彼三十三天，炎魔兜率陀，
^gatha化樂諸天人，及他化自在，
^gatha瓦鉢信以得，而汝不生信。」
^cb372c10尊者舍利弗說此偈已，於瓦師舍默然出去。
^n1358【一三五八】^cb372c12如是我聞：
一時，佛住舍衛國祇樹給孤獨園。
^cb372c13時，有異比丘在拘薩羅人間，住一林中。
^cb372c14時，有貧士夫在於林側，作如是悕望思惟，
而說偈言：
^gatha「若得猪一頭，美酒滿一瓶，
^gatha盛持甌一枚，人數數持與，
^gatha若得如是者，當復何所憂。」
^cb372c19時，彼比丘作是念：「此貧士夫尚能說偈，我今何以不說？」
即說偈言：
^gatha「若得佛法僧，比丘善說法，
^gatha我不病常聞，不畏眾魔怨。」
^cb372c23時，彼比丘說此偈已，默然而住。
^n1359【一三五九】^cb372c24如是我聞：
一時，佛住舍衛國祇樹給孤獨園。
^cb372c25時，有異比丘在拘薩羅人間，住一林中。
^cb372c26時，彼比丘作如是思惟：「若得好劫貝，長七肘，
廣二肘，作衣已，樂修善法。」
^cb372c27時，有天神，依彼林者，作是念：「此非比丘法，
住於林中，作是思惟，悕望好衣。」
^cb372c29時，天神化作全身骨鏁，於彼比丘前舞，
而說偈言：
^gatha「比丘思劫貝，七肘廣六尺，
^gatha晝則如是想，知夜何所思？」
^cb373a4時，彼比丘即生恐怖，其身戰悚，而說偈言：
^gatha「止止不須㲲，今著糞掃衣，
^gatha晝見骨鏁舞，知夜復何見？」
^cb373a7時，彼比丘心驚怖已，即正思惟，專精修習，
斷諸煩惱，得阿羅漢。
^n1360【一三六〇】^cb373a9如是我聞：
一時，佛住舍衛國祇樹給孤獨園。
^cb373a10時，有異比丘在拘薩羅人間，住一林中，
得阿羅漢，諸漏已盡，所作已作，已捨重擔，
斷諸有結，正智心善解脫。
^cb373a12時，有一女人於夜闇中，天時微雨，電光睒照，
於林中過，欲詣他男子，倒深泥中，環釧斷壞，華瓔散落。
時，彼女人而說偈言：
^gatha「頭髮悉散解，花瓔落深泥，
^gatha鐶釧悉破壞，丈夫何所著。」
^cb373a18時，彼比丘作是念：「女人尚能說偈，我豈不能說偈答之？
^gatha「煩惱悉斷壞，度生死淤泥，
^gatha著纏悉散落，十方尊見我。」
^cb373a22時，彼比丘說偈已，即默然而住。
^n1361【一三六一】^cb373a23如是我聞：
一時，佛住舍衛國祇樹給孤獨園。
^cb373a24時，有異比丘在拘薩羅人間，住於河側一林樹間。
^cb373a25時，有丈夫與婦相隨，度河住於岸邊，彈琴嬉戲，
而說偈言：
^gatha「愛念而放逸，逍遙青樹間，
^gatha流水流且清，琴聲極和美，
^gatha春氣調適遊，快樂何是過。」
^cb373b1時，彼比丘作是念：「彼士夫尚能說偈，我豈不能說偈答之？
^gatha「受持清淨戒，愛念等正覺，
^gatha沐浴三解脫，善以極清涼，
^gatha人道具莊嚴，快樂豈過是。」
^cb373b6時，彼比丘說此偈已，即默然而住。
^n1362【一三六二】^cb373b7如是我聞：
一時佛住舍衛國祇樹給孤獨園。
^cb373b8時，有異比丘在拘薩羅人間，住一林中。
^cb373b9時，有天神見諸鴿鳥而說偈言：
^gatha「鴿鳥當積聚，胡麻米粟等，
^gatha於山頂樹上，高顯作巢窟，
^gatha若當天雨時，安極飲食宿。」
^cb373b13時，彼比丘作是念：「彼亦覺悟我！」
即說偈言：
^gatha「凡夫積善法，恭敬於三寶，
^gatha身壞命終時，資神心安樂。」
^cb373b16時，彼比丘說此偈已，以即覺悟，專精思惟，
除諸煩惱，得阿羅漢。
雜阿含經卷第五十


^ak#vcpp^bk#vcpp_variorum<heading=集註>〔御製金剛般若波羅蜜經集註序〕^ck0【經題】
朕惟佛道弘深精密。神妙感通。以慈悲利物。以智慧覺人。
超萬有而獨尊。歷曠劫而不壞。
先天地而不見其始。後天地而不見其終。
觀之金剛般若波羅蜜經。盖可見矣。
是經也。發三乘之奧旨。啟萬法之玄微。
論不空之空。見無相之相。指明虛妄。
即夢幻泡影而可知。推極根原。於我人眾壽而可見。
誠諸佛傳心之祕。大乘闡道之宗。而羣生明心見性之機括也。
夫一心之源。本自清淨。心隨境轉。妄念即生。如大虛起雲。輒成障翳。
如寶鏡蒙塵。隨韜光彩。由此逐緣而墮幻。安能返妄以歸真。
惟如來以無上正等正覺。發慈悲至願。閔凡世之沉迷。
念眾生之冥昧。為說此經。大開方便。
俾解粘而釋縛。咸滌垢以離塵。出生死途。登菩提岸。
轉癡迷為智慧。去昏暗即光明是經之功德廣矣大矣。
雖然。法由心得。非經無以寓。夫法。經以人傳。非言無以著夫經。
爰自唐宋以來。註釋是經者無慮數十百家。雖眾說悉加於剖析。
而羣言莫克於折衷。朕夙欽大覺。仰慕真如。
間閱諸編。選其至精至要經旨弗違者。重加纂輯。特命鋟梓。用廣流傳。
俾真言洞徹。祕義昭融。
見之者。如仰日月於中天。
悟之者。若探寶珠於滄海。
豈不快哉。豈不偉哉。嗚呼。
善人良士。果能勤誠修習。虔禮受持。
緣經以求法。因法以悟覺。即得滅無量罪愆。
即得獲最勝福田。證果人天。
永臻快樂。功德所及。奚有涯涘哉。
謹書為序。以示將來。
永樂二十一年四月十七日
^ck0【經題】 金剛般若波羅蜜經
【僊遊翁集英曰】金剛者。金中精堅者也。剛生金中。百煉不銷。取此堅利。能斷壞萬物。
五金皆謂之金。凡止言金者謂鐵也。
此言金剛。乃若刀劒之有鋼鐵耳。譬如智慧。能斷絕貪嗔癡一切顛倒之見。
般若者。梵語(梵語者西方之語也)。唐言智慧(唐言者中國之言也)。
性軆虛融。照用自在。故云般若。
梵語波羅蜜。唐言到彼岸。欲到彼岸。
須憑般若。此岸者。乃眾(平聲)生作業受苦生死輪廻之地。
彼岸者。謂諸佛菩薩究竟超脫清淨安樂之地。凡夫即此岸。
佛道即彼岸。一念惡即此岸。一念善即彼岸。
六道如苦海(六道者。天。人。阿修羅。地獄。餓鬼。畜生)。無舟而不能渡。
以般若六度為舟航(度與渡同六度見此後陳雄解)。渡六道之苦海又西土俗語凡作事了辦。
皆言到彼岸。經者。徑也。此經乃學佛之徑路也。
【冲應真人周史卿】作楊亞夫真讚解云。鐵之為物。其生在鑛。其成為鐵。性剛而軆不變。火王(去聲)而噐乃成。佛之所以喻金剛也。又因其兄看圓覺經。以書示之曰。古人有云。青青翠竹。緫是真如。欝欝黃花。無非般若。真如與翠竹一軆。盖無色聲香味觸法也(六塵)。般若與黃花一類。盖無見聞覺知也。
【陳雄曰】波羅蜜有六。或布施(度慳貪)。或持戒(度滛邪)。或忍辱(度嗔恚)。或精進(度懈退)。或禪㝎(度散亂)。各占六度之一。唯一般若能生八萬四千智慧。則六度兼該。萬行俱僃。是故如來以智慧力。鑿人我山。以智慧因。取煩惱鑛。以智慧火。
鍊成佛性精金。夫植善根者。始而誦經。終而悟理。得堅固力。金剛是也。具大智慧。般若是也。度生死海。登菩提岸。波羅蜜是也。
五祖大師常勸僧俗但持金剛經。即自見性成佛。六祖大師一夜聽五祖說法。恰至應無所住而生其心。言下便悟。茲其所以為上乘頓教也歟。
【顏丙曰】只這一卷經。六道含靈。一切性中。皆悉具足。盖為受身之後。妄為六根(眼耳鼻舌身意)。六塵(色聲香味觸法)埋沒此一叚靈光。終日冥冥。不知不覺。故我佛生慈悲心。願救一切眾生齊超苦海。共證菩提。所以在舍衛國中為說是經。大意只是為人解粘去縛。直下明了自性。自性堅固。萬劫不壞。如金性堅剛也。
【李文會曰】金剛者。堅利之物。能破萬物也。般若者。梵語也。唐言智慧。善破一切煩惱。轉為妙用。波羅蜜者。梵語也。唐言到彼岸。不著諸相。謂之彼岸。若著諸相。謂之此岸。又云。心迷則此岸。心悟則彼岸。經者。徑也。見性之道路也。無為軍冶父山。
【川禪師曰】法不孤起。誰為安名。頌曰。摩訶大法王。無短亦無長。本來非皂白。隨處現青黃。華發看朝豔。林凋逐晚霜。疾雷何太急。迅電亦非光。凡聖猶難測。龍天豈度量。古令人不識。權立號金剛。
^au【姚秦三藏鳩摩羅什奉詔譯】
^ck1【法會因由】
^r1:1如是我聞。
【王日休曰】是。此也指此一經之所言也我者。乃編集經者自謂。是阿難也。如是我聞者。如此經之所言。乃我親聞之於佛也。弟子嘗問佛云。他時編集經教。當如何起首。佛言從如是我聞起。
【李文會曰】如是我聞者。如來臨涅槃日。阿難問曰。佛滅度後。一切經首初安何字。佛言初安如是我聞。次顯處所。是故傅大士云。如來涅槃日。娑羅雙樹間。阿難沒憂海。悲慟不能前。優波初請問。經首立何言。佛教如是者。萬代古今傳。若以諸大宗師言之如者。眾生之性。萬別千差。動靜不一。無可比類。無可等倫。是者只是眾生性之別名。離性之外。更無別法。又云。法非有無謂之如。皆是佛法謂之是。
【川禪師云】如是。古人道喚作如如。早是變了也。且道變向什麼處去。咄。不得亂走。畢竟作麼生道。火不曾燒你口。如。如。明鏡當臺萬象居。是。是。水不離波波是水。鏡水塵風不到時。應現無瑕照天地。我者。為性自在。強名之也。又云。身非有我。亦非無我。不二自在。名為真我。又云。淨躶躶。赤灑灑。沒可把。頌曰。我。我。認著今明成兩箇。不動纖毫合本然。知音自有松風和。聞者。聽聞也。經云。聽非有聞。亦非無聞。了無取捨。名為真聞。又云。切忌隨他去。頌曰。猿啼嶺上。鶴唳林間。斷雲風卷。水激長湍。最愛晚秋霜午夜。一聲新雁覺天寒。
^r1:2一時^r1:3佛在舍衛國。祇樹給孤獨園。
【肇法師曰】一時者。說此般若時也。
【李文會曰】一時者。謂說理契機感應道交之時也。
【川禪師曰】一。相隨來也。頌曰。一。一。破二成三從此出。乾坤混沌未兮前。已是一生參學畢。時。如魚飲水。冷暖自知。頌曰。時。時。清風明月鎮相隨。桃紅李白薔薇紫。問著東君緫不知。
【疏鈔云】佛者。梵云婆伽婆。唐言佛。佛者。覺也。自覺覺他覺圓滿故。一切有情。咸具此道。悟者即名佛。迷者曰眾生。
【李文會曰】佛者。梵音。唐言覺也。內覺無諸妄念。外覺不染六塵。又云。佛者。是教主也。非相而相應身佛也。相而非相。報身佛也。非相非非相。法身佛也。
【川禪師云】佛。無靣目說是非漢。頌曰。小名悉逹。長號釋迦。度人無數。攝伏群邪。若言他是佛。自己却成魔。秪把一枝無孔笛。為君吹起太平歌。
【李文會曰】在者。所在之處也。
【川禪師云】客來須看。不得放過。隨後便打。頌曰。獨坐一爐香。金文誦兩行。可憐車馬客。門外任他忙。
【六祖曰】舍衛國者。波斯匿王所居之國。祇者。匿王太子祇陀樹。是祇陀所施。故言祇樹。
【疏鈔云】經云。舍衛國有一長者名須逹拏。常施孤獨貧。故曰給孤獨長者。因往王舍城中護弥長者家為男求婚。見其家僃設香花。云來旦請佛說法。須逹聞之。心生驚怖。何也。須逹本事外道。乍聞佛名。所以怕怖。至來日聞佛說法。心開意解。欲請佛歸。佛許之。令須逹先歸家卜勝地。惟有祇陀太子有園。方廣嚴潔。往白太子。太子戱曰。若布金滿園。我當賣之。須逹便歸家運金側布八十頃園並滿。是以太子更不復愛其金。同建精舍。請佛說法。曰祗樹給孤獨園。
【李文會曰】舍衛國者。說經之處也。祇樹者。祇陀太子所施之樹。樹。謂法林也。給孤獨園者。給孤長者所施之園。共建立精舍也。
^r1:4與大比丘眾。千二百五十人俱。
【僧子榮】引智度論三卷云。如來臨入涅(奴結切)槃時。告阿(入聲)難言。十二部經。汝當流通。復告優波離言。一切律戒。汝當受持。阿難聞佛付囑。心沒憂海。時優波離尊者語阿難言。汝是守護佛法藏者。當問佛未來要事。於是優波離尊者。同阿難往問世尊四條事。
第一問一切經首。當置何言。荅曰一切經首當置如是。
第二問以何為師。荅曰。以波羅提木义。是汝大師。此云戒。
第三問依何而住。荅曰。皆依四念處而住。四念者。一觀心不淨。二觀受是苦。三觀法性空。四觀心無我。
第四問惡性車匿。如何共住。荅曰。惡性比(音鼻)丘以梵檀治之。此云默擯(梵語梵檀者。猶中國言默擯。
默擯者。正如黃魯直云。萬言萬當。不如一默。百戰百勝。不如一忍。
擯者。敬而遠之之意。此處惡性比丘之道也)。如來於是付囑言訖。在俱尸羅大城娑羅雙樹間。示般涅槃。阿難聞佛入涅槃。悶絕憂惱。不能前問四事。
【王日休曰】梵語比丘。此云乞士。謂上乞法於諸佛。以明己之真性。下乞食於世人。以為世人種福。此所以名乞士也。大比丘則得道之深者。乃菩薩阿羅漢之類也。俱。謂同處也。謂佛與此千二百五十人。同處於給孤獨園中。
【陳雄曰】比丘。今之僧是也。
【李文會曰】比丘者。去惡取善。名小比丘。善惡俱遣。名大比丘也。若人悟達此理。即證阿羅漢位。能破六賊小乘四果人也。
【川禪師云】獨掌不浪鳴。頌曰。巍巍堂堂。萬法中王。三十二相。百千種光。聖凡瞻仰。外道歸降。莫謂慈容難得見。不離祇園大道塲。
^r1:5爾時世尊。食時著衣持鉢。
【王日休曰】爾時者。彼時也。佛為三界之尊。故稱世尊。三界者。謂欲界。色界。無色界也。
【僧若訥】引毗羅三昧經云。早起諸天。日中諸佛。日西異類。日暮鬼神。令言食時。正當午前。將行乞食之時也。
【李文會曰】尓時者。佛現世時也。世尊者。三界四生中智慧福德無有等量一切世間之所尊也。食時者。正當午食將辦之時也。著衣者。柔和忍辱衣也。
【遺教經云】慚耻之服。於諸莊嚴最為第一。
【疏鈔云】著衣持鉢者。著僧伽之衣。即二十五條大衣也。持四天王所獻之鉢。
^r1:6入舍衛大城乞食。
【僧若訥曰】寺在城外。故云入也。乞食者。佛是金輪王子。而自持鉢乞食。為欲教化眾生捨離憍慢也。
【李文會曰】乞食者。欲使後世比丘不積聚財寶也。
^r1:7於其城中次第乞已。
【僧若訥曰】不越貧從富。不捨賤從貴。大慈平等。無有選擇。故曰次第。
【李文會曰】次第者。如來慈悲。不擇貧富平等普化也。
^r1:8 還至本處。^r1:9飯食訖。收衣鉢。洗足已。
【王日休曰】乞食而歸。故曰還至本處。飯食已畢收衣鉢洗足者。謂收起袈裟與鉢盂。然後洗足。以佛行則跣足故也。
【李文會曰】洗足已者。淨身業也。
^r1:10 敷座而坐。
【顏丙曰】敷。乃排布也。排布高座而坐。
【智者禪師頌曰】法身本非食。應化亦如然。為長人天福。慈悲作福田。收衣息勞慮。洗足離塵緣。欲證三空理。加趺示入禪(疏鈔云。三空者。三輪體空也。施者。受者。并財等名三輪也。施者反觀體空。本無一物。故云理空。
受者。觀身無相。觀法無名。身尚不有物從何受。故曰受空。施受既空。彼此無妄。其物自空。故云三輪軆空)。
【李文會曰】敷座而坐者。一切法空是也。
【川禪師曰】惺惺著。頌曰。飯食訖子洗足已。敷座坐來誰共委。向下文長知不知。看看平地波濤起。
^ck2【善現啟請】
^r2:1 時長老須菩提。
【李文會曰】時者。空生起問之時也。長老者。德尊年高也。須菩提者。梵語也。唐言解空是也。
【王日休曰】長老。謂在大眾中。乃年長而老者也。
【僧若訥曰】梵語須菩提。此翻善吉。善現。空生尊者。初生時。其家一空。相師占之。唯善唯吉。後解空法。以顯前相。
【僧了性曰】須菩提人人有之。若人頓悟空寂之性故名解空。全空之性。真是菩提。故名須菩提。空性出生萬法。故名空生尊者。空性隨緣應現。利人利物。亦名善現。萬行吉祥。亦名善吉尊者。隨德應現。強名五種。
^r2:2 在大眾中。^r2:3即從座起。偏袒右肩。右膝著地。合掌恭敬。而白佛言。^r2:4希有。世尊。
【李文會曰】須菩提解空第一。故先起問。右膝著地者。先淨三業摧伏身心。整儀贊佛也。合掌者。心合於道。道合於心也。希有者。我佛性能含融萬法。無可比類也。
【僧若訥曰】言偏袒者。此土謝過請罪。故肉袒。西土興敬禮儀。故偏袒。兩土風俗有所不同。言右肩者。弟子侍師。示執捉之儀。作用之便。言右膝著地者。文殊問般若經云。右是正道。左是邪道。用正去邪。將請以無相之正行。
【王日休曰】白。謂啟白。希。少也。世尊佛號也。先嘆其少有。次又呼佛也。
^r2:5如來善護念諸菩薩。^r2:6善付囑諸菩薩。
【王日休曰】如來者。佛號也。佛所以謂之如來者。以真性謂之真如。然則如者。真性之謂也。真性所以謂之如者。以其明則照無量世界而無所蔽。慧則通無量劫事而無所礙。能變現為一切眾生而無所不可。是誠能自如者也。其謂之來者。以真性能隨所而來現。故謂之如來。真如本無去來。而謂之來者。盖謂應現於此而謂之來也。若人至誠禱告。則有感應。若欲為一切眾生設化。則現色身。皆其來者也。此佛所以謂之如來。然則言如如者。乃真性之本軆也。言來者。乃真性之應用也。是則如來二字。兼佛之軆用而言之矣。此經所以常言如來也。
梵語菩薩。本云菩提薩埵(音朵)。欲略其文而便於稱呼。故云菩薩。
梵語菩提。此云覺。梵語薩埵。此云有情。有情則眾生也。一切眾生有佛性者。皆有生而有情。唯菩薩在有情之中乃覺悟者。故謂之覺有情也。大畧言之。情則妄想也。菩薩未能絕盡其情想。唯修至佛地。則情想絕矣。
故佛獨謂之覺。而不謂之有情。佛言一切諸佛解脫諸想盡無餘故是也。佛又云。十一地菩薩。皆有二種愚癡。豈非所謂愚癡者。亦情想之類乎。此菩薩所以謂之有情。而不得獨謂之覺也。
【陳雄曰】菩薩。受如來教法者也。諸菩薩。指大眾言之也。大眾聽如來說法。固當信受奉行。儻如來不起慈悲心。衛護眷念。俾信受是法。則惡魔或得以惱亂。不付委囑託。俾奉行是法。則勝法有時而斷絕。故須菩提於大眾聽法之初。未遑它恤。惟願如來起慈悲心。為之護念付囑也。
【李文會曰】如來者。如者不生。來者不滅。非來非去。非坐非臥。心常空寂。湛然清淨也。善護念者。善教諸人不起妄念也。諸菩薩者。諸者不一之義。菩之言照。薩之言見。照見五蘊皆空。謂色受想行識也。菩薩者。梵語也。唐言道心。眾生常行恭敬。乃至鱗甲羽毛。蛆蟲螻蟻。悉起敬愛之心。不生輕慢。此佛所謂蠢動含靈皆有佛性也。善付囑者。念念精進。勿令染著。前念纔著。後念即覺。勿令接續也。
【川禪師曰】如來不措一言。須菩提便恁麼讚歎。具眼勝流。試著眼看。頌曰。隔墻見角。便知是牛。隔山見烟。便知是火。獨坐巍巍。天上天下。南北東西。鑽龜打瓦。咄。
^r2:7世尊。善男子。善女人。發阿耨多羅三藐三菩提心。
【李文會曰】善男子者。正定心也。善女人者。正慧心也。謂有剛斷决定之心。永無退轉也。發心之義。阿者。無也。無諸垢染也。耨多羅者。上也。三界無能比也。三者。正也。正見也。藐者。徧也。一切有情。無不徧有。三菩提者。知也。知一切有情皆有佛性也。
【王日休曰】梵語阿。此云無。梵語耨多羅。此云上。梵語三。此云正。梵語藐。此云等。梵語菩提。此云覺。然則阿耨多羅三藐三菩提者。乃無上正等正覺也。謂真性也。真性。即佛也。梵語佛。此云覺。故畧言之則謂之覺。詳言之則謂之無上正等正覺也。以真性無得而上之。故云無上。
然上自諸佛。下至蠢動。此性正相平等。故云正等。
其覺圓明普照。無偏無虧。故云正覺。得此性者。所以為佛。所以超脫三界。不復輪廻。
【僧若訥曰】菩薩初修行。皆發此廣大心也。
^r2:8云何應住。云何降伏其心。
【王日休曰】應。當也。云。言也。云何者。言如何也。須菩提於此問佛云。為善之男子。或女人。發阿耨多羅三藐三菩提心。謂求真性成佛之心也。發求真性成佛之心。云何應住。謂當住於何處也。云何降伏其心謂當如何降伏。此妄想心也。
【僧若訥曰】須菩提正發此二問。一問眾生發無上心。欲求般若。云何可以安住諦理。二問降伏惑心。云何可以折攝散亂。一經所說。不出此降住而已。
【李文會曰】云何降伏其心者。須菩提謂凡夫妄念。煩惱無邊。當依何法。即得調伏。
【川禪師曰】這問從甚處出來。頌曰。你喜我不喜。君悲我不悲。雁思飛塞北。無憶舊巢歸。秋月春花無限意。箇中只許自家知。
^r2:9佛言善哉善哉。須菩提。如汝所說。^r2:10如來善護念諸菩薩。^r2:11善付囑諸菩薩。^r2:12汝今諦聽。當為汝說。
【李文會曰】如汝所說者。是佛贊歎須菩提。能知我意。善教諸人。不起妄念。心常精進。勿令染著諸法相也。諦聽者。諦者名了。汝當了達聲塵。本來不生勿逐語言。詳審而聽也。
【王日休曰】諦。審也。謂仔細聽也。
^r2:14 善男子。善女人。發阿耨多羅三藐三菩提心。應如是住。如是降伏其心。^r2:15唯然。世尊。願樂欲聞。
【李文會曰】應如是住者。如來欲令眾生之心不生不滅。湛然清淨。即能見性也。
【龐居士曰】世人重珎寶。我貴剎那靜。金多亂人心。靜見真如性。
【逍遙翁曰】凡夫之心動而昬。聖人之心靜而明。又云。凡人心境清淨是佛國淨土。心境濁亂是魔國穢土也。
【黃蘖禪師曰】凡夫多被境礙心。事礙理。常欲逃境以安心。屏事以存理。不知乃是心礙境。理礙事。但令心空境自空。理寂事自寂。勿倒用心也。又云。凡夫取境。智者取心。心境雙亡。乃是真法。亡境猶易。亡心至難。人不敢亡心。恐落於空。無撈摸處。不知空本無空。唯一真法界耳。凡夫皆逐境生心。遂生欣厭。若欲無境。當亡其心。心亡則境空。境空則心滅。若不亡心。而但除境。境不可除。秪益紛擾。故萬法惟心。心亦不可得。既無所得。便是究竟。何必區區更求解脫也。如是降伏其心者。若見自性。即無妄念。既無妄念。即是降伏其心矣。唯者。應諾之辭。然者。協望之謂。願樂欲聞者。欣樂欲聞其法也。
【陳雄曰】唯者。諾其言也。然者。是其言也。
【顏丙曰】發阿耨多羅三藐三菩提心。唐言謂無上正等正覺心也。應者。當也。住者。乃常住不滅也。須菩提問。有向善男女發菩提心者。應當如何得常住不滅。如何能降伏其心。佛稱善哉善哉。乃讚歎之辭。發菩提心者。應如是住。如是降伏其心。如是者。只這是也。唯然者。乃須菩提領諾之辭。與曾子曰唯無異。樂者。愛也。願愛欲聞說法也。
【智者禪師頌曰】希有希有佛。妙理極泥洹(此云寂滅一覽集入滅品云。能事既畢入泥洹。舍利以留為佛事)。云何降伏住。降伏住為難。二儀法中妙(孚上座曰。法身之理。猶若太虛。堅窮三際橫亘十方。弥綸八極。包括二儀。所謂包括二儀者。與此二儀法中妙之意同)。三乘教喻寬(法華經三卷。佛言乘是三乘。便得快樂自求涅槃。是名聲聞乘。樂獨善寂。是名辟支佛乘。度脫一切。是名大乘)。善哉今諦聽。六賊免遮攔。
【川禪師云】往往事從叮囑生。頌曰。七手八脚。神頭鬼靣。棒打不開。刀割不斷。閻浮跳躑幾千廻。頭頭不離空王殿。
^ck3【大乘正宗】
^r3:1 佛告須菩提。諸菩薩摩訶薩。應如是降伏其心。
【李文會曰】摩訶薩者。摩訶言大。心量廣大。不可測量。乃是大悟人也。
^r3:2 所有一切眾生之類。
【六祖曰】一切者。緫標也。次下別列九類。
【王日休曰】凡有生者皆謂之眾生。上自諸天。下至蠢動。不免乎有生。故云一切眾生也。
眾生雖無數無窮。不過九種。下文所言是。
【李文會曰】眾生者。謂於一切善惡凡聖等見有取捨心。起無量無邊煩惱妄想。輪廻六道是也。
【古德曰】覺華有種無人種。心火無烟日日燒。謂諸愚迷之人。被諸煩惱。則熙熙然。此非悟道。其實如木偶耳。若或中根之士。而以煩惱為苦。是則智慧不如愚癡也。不亦謬乎。固當勿存于心。苟或不然。學道何用。於己何益。須令智慧力勝之可也。
^r3:3 若卵生。若胎生。若濕生。若化生。^r3:4若有色。若無色。若有想。若無想。若非有想。非無想。
【六祖曰】卵生者。迷性也。胎生者。習性也。濕生者。隨邪性也。化生者見趣性也。迷故造諸業。習故常流轉隨邪心不定。見趣墮阿鼻(平聲)。起心修心。妄見是非。內不契無相之理。名為有色。內心守直。不行恭敬供養。但言直心是佛。不修福慧。名為無色。不了中道。眼見耳聞。心想思惟。愛著。法相。口說佛行。心不依行。名為有想。迷人坐禪。一向除妄。不學慈悲喜捨智慧方便。猶如木石。無有作用。名為無想。不著二法想。故名若非有想。求理心在。故名若非無想。
【王日休曰】若卵生者。如大而金翅鳥。細而蟣虱是也。若胎生者。如大而獅象。中而人。小而猫鼠是也。若濕生者。如魚鼈黿鼉。以至水中極細蟲是也。若化生者。如上而天人。下而地獄。中而人間米麥果實等。所生之蟲皆是也。上四種謂欲界眾生。若有色者。色謂色身。謂初禪天至四禪天諸天人。但有色身。而無男女之形。已絕情欲也。此之謂色界。
若無色界者。謂無色界諸天人也。此在四禪天之上。唯有靈識。而無色身。故名無色界。若有想者。此謂有想天諸天人也。此天人唯有想念。故自此已上。皆謂之無色界。不復有色身故也。若無想者。此謂無想天諸天人也。在有想天之上。此天人一念寂然不動。故名無想天。若非有想非無想者。此謂非想非非想天諸天人也。此天又在無想天之上。其天人一念寂然不動。故云非有想。
然不似木石而不能有想。故云非無想。
此天於三界諸天為極高。其壽為極長。不止於八萬劫而已。
【李文會曰】若卵生者。貪著。無明。迷暗包覆也。若胎生者。因境來觸。遂起邪心也。若濕生者。纔起惡念。即墮三塗。謂貪嗔癡因此而得也。若化生者。一切煩惱。本自無根。起妄想心。忽然而有也。
【又教中經云】一切眾生。本自具足。隨業受報。故無明為卵生。煩惱包裹為胎生。愛水浸滛為濕生。歘起煩惱為化生也。又云。眼耳鼻舌。廻光內燭。有所貪漏。即墮四生。謂胎卵濕化是也。色聲香味。廻光內燭。無所貪漏。即證四果。謂須陀洹等是也。
【傅大士曰】空生初請問。善逝應機酧。先答云何住。次教如是修。胎生卵濕化。咸令悲智收。若起眾生見。還同著相求。若有色者。謂凡夫執有之心。妄見是非。不契無相之理。若無色者。執著空相。不修福慧。若有想者。眼見耳聞。遂生妄想。口說佛行。心不依行。若無想者。坐禪除妄。猶如木石。不習慈悲智慧方便。若非有想者。
【教中經云】有無俱遣。語默雙忘。有取捨憎愛之心。不了中道也。
【臨濟禪師曰】入凡入聖。入染入淨。處處現諸國土。盡是諸法空相。是名真正見解。你若愛聖憎凡。生死海裏浮沉也。非無想者。謂有求理心也。
^r3:5 我皆令入無餘涅槃而滅度之。
【李文會曰】我者。佛自謂也。皆者。緫也。令者。俾也。入者。悟入也。無餘者。真常湛寂也。
【法華經云】佛當為除斷。令盡無有餘涅槃者。菩薩心無取捨。如大月輪。圓滿寂靜。眾生迷於涅槃無相之法。而為生死有相之身也。滅者。除滅。度者。化度也。
【六祖曰】如來指示三界九地。各有涅槃妙心。令自悟入無餘者。無餘習氣煩惱也涅槃者。圓滿清淨義。令滅盡一切習氣不生。方契此也。度者。渡生死大海也。佛心平等。普願與一切眾生。同入圓滿清淨無想涅槃。同渡生死大海。同諸佛所證也。煩惱萬差。皆是垢心。身形無數。緫名眾生。如來大悲普化。皆令得入無餘涅槃。
【證道歌曰】達者同遊涅槃路。註云涅槃者。即不生不滅也。涅而不生。槃而不滅。即無生路也。
【冲應真人周史卿】對喫不拓和尚指香烟云。要觀學人有餘涅槃。爐中灰即是。要觀學人無餘涅槃。爐中灰飛盡即是。
【王日休曰】梵語涅槃此云無為。楞伽經云。涅槃乃清淨不死不生之地。一切修行者之所依歸。然則涅槃者。乃超脫輪廻。出離生死之地。誠為大勝妙之所。非謂死也。世人不知此理。乃誤認以為死。大非也。此無餘涅槃。即大涅槃也。謂此涅槃之外。更無其餘。故名無餘涅槃。此謂上文盡諸世界。所有九類眾生。皆化之成佛。而得佛涅槃也。
^r3:6如是滅度無量無數無邊眾生。實無眾生得滅度者。
【王日休曰】一切眾生。皆自業緣中現。故為人之業緣。則生而為人。修天上之業緣。則生於天上。作畜生之業緣。則生為畜生。造地獄之因緣。則生於地獄。如上文九類眾生。無非自業緣而生者。是本無此眾生也。故菩薩發心化之。皆成佛而得涅槃。實無一眾生被涅槃者。以本無眾生故也。
【僧若訥曰】第一義中無生可度。即是常心也。若見可度。即是生滅。良由一切眾生本來是佛。何生可度。所謂平等真法界。佛不度眾生。
【陳雄曰】大乘智慧。性固有之。然眾生不能自悟。佛實開悟無量無數無邊眾生。令自心中愚癡邪見煩惱眾生。舉皆滅度矣。滅度如是其多且曰實無眾生得滅度者。盖歸之眾生。自性自度。㦲何功㦲。六祖壇經云。自性自度名為真度。淨名經云。一切眾生。本性常滅。不復更滅。文殊菩薩問世尊。實無眾生得滅度者如何。世尊曰。性本清淨。無生無滅。故無眾生得滅度。無涅槃可到。此皆歸之眾生自性耳。華嚴經云。若人欲了知。三世一切佛。應觀法界性。一切惟心造。造化因心偈云。賦象各由心。影響無欺詐。元無造化工。群生自造化。
【李文會曰】無量無數無邊眾生者。謂起無量無數無邊煩惱也得滅度者。既已覺悟。心無取捨。無邊煩惱轉為妙用。故無眾生可滅度也。
【寶積經曰】智者於苦樂。不動如虛空。
【逍遙翁曰】善能觀察煩惱性空。既過即止。勿使留礙也。又云。煩惱性空。勿為罣礙。觀如夢幻。不用介懷。設使情動。如響應聲。即應即止。
^r3:8 何以故。須菩提。若菩薩有我相。人相。眾生相。壽者相。即非菩薩。
【六祖曰】修行人亦有四相。心有能所。輕慢眾生名我相。自恃持戒。輕破戒者。名人相。厭三塗苦。願生諸天。是眾生相。心愛長年而勤修福業。法執不忘。是壽者相。有四相即是眾生。無四相即是佛。
【僧若訥曰】言我相者。以自己六識心。相續不斷。於中執我。此見乃計內也。人相者。六道外境。通稱為人。於此諸境。一一計著。分別優劣。有彼有此。此見從外而立。故云人相。
如眾生相者。因前識心。最初投託父母。續有色受想行四隂。計其和合名眾生相。如壽者。相者。計我一期。命根不斷。故云壽者相。
【陳雄曰】貪嗔癡愛為四惡業。貪則為己私計。是有我相。嗔則分別爾汝。是有人相。癡則頑傲不遜是眾生相。愛則希覬長年。是壽者相。如來不以度眾生為功。而了無所得。以其四種相盡除也。圓覺經云。未除四種相。不得成菩提。菩薩發菩提無上道心。受如來無相教法。豈應有四種相哉。設若有一于此。則必起能度眾生之心。是眾生之見。非菩薩也。菩薩與眾生本無異性。悟則眾生是菩薩。迷則菩薩是眾生。有是四種相。在夫迷悟如何耳。何以故者。辯論之辭也。佛恐諸菩薩不知真空無相之說。故為之辯論。而有及於四種相。十七分。二十五分皆云。
【顏丙曰】一切眾生者。涅槃經云。見佛性者不名眾生。不見佛性者是名眾生。摩訶者大也。佛告須菩提及大覺性之人。若卵胎濕化。乃蠢動含靈也。有形色。無形色。有情想。無情想。乃至不屬有無二境眾生。體雖不同。性各無二。此十類眾生。我皆令入無餘涅槃而滅度之。涅槃者。不生謂涅。不死謂槃。經云。如來證涅槃。永斷於生死。滅度者。滅盡一切煩惱度脫生死苦海。令者。使也。我皆使入無餘涅槃。無餘者。羅漢雖證涅槃。尚有身智之餘。經中謂之有餘涅槃。唯無身智餘剩者。方謂無餘涅槃。
又曰。實無眾生得滅度者。眾生既悟本性空寂。更滅度箇甚麼。若四相未能直下頓空。即非菩薩覺性也。
【傅大士頌曰】空生初請問善逝。應機酧(善逝。即世尊號)。先荅云何住。次教如是修。胎生卵濕化。咸令悲智收。若起眾生見。還同著相求。
【李文會曰】有我相者。倚恃名位權勢。財寶藝學。攀高接貴。輕慢貧賤愚迷之流。人相者。有能所心。有知解心。未得謂得。未證謂證。自恃持戒。輕破戒者。眾生相者。謂有苟求希望之心。言正行邪。口善心惡。壽者相者。覺時似悟。見境生情。執著諸相。希求福利。有此四相。即同眾生。非菩薩也。
【臨濟禪師曰】五蘊身田。內有無位真人。堂堂顯露。何不識取。但於一切時中。切莫間斷。觸目皆是。只為情生智隔。想變軆殊。所以輪廻三界。受種種苦。敢問諸人觸目皆是。是箇甚麼。一一山河無隔礙。重重樓閣應時開。
【川禪師曰】頂天立地。鼻直眼橫。頌曰。堂堂大道。赫赫分明。人人本具。箇箇圓成。秪因差一念。現出萬般形。
^ck4【妙行無住】
^r4:1復次須菩提。
【王日休曰】謂再編次。佛與須菩提荅問之言也。此乃敘經者自謂。
【顏丙曰】復次。乃再說也。
【李文會曰】復次者。連前起後之辭。
^r4:2菩薩於法應無所住。行於布施。
【疏鈔云】言應無所住者。應者當也。無所住者。心不執著。
【李文會曰】菩薩於法者。緫標一切空有之法也。應無所住者。一切諸法應當無所住著也。
【法華經云】十方國土中。惟有一乘法。謂一心也。心即是法。法即是心。二乘之人不能解悟。謂言心外即別有法。逆生執著。住於法相。此同眾生之見解也。
【逍遙翁曰】凡夫不識自佛。一向外求。住相迷真。分別他境。不為助道。但求福門。似箭射空。如人入暗。俱胝和尚凡見僧來問話。唯豎起一指頭。
【佛鑑禪師頌曰】不用將心向外求。箇中消息有來由。報言達磨西來意。秪在俱胝一指頭。菩薩了悟人法二空。心無取捨。能知凡聖一等。空色一般。善惡一軆。
【龍濟和尚頌曰】心境頓消融。方明色與空。欲識本來軆。青山白雲中。是菩薩心無所住著也。行於布施者。布者普也。施者散也。謂除我人眾生壽者四相。煩惱妄想取捨憎愛之心世尊即以教法布施。內破一切執著。外即利益一切眾生。菩薩布施。皆應無住。不見有我為能施人。不見有它為受施者。不見中間有物可施。三軆皆空。住無所住。清淨行施。不愛已乏。不望報恩。不求果報也。凡夫布施。希求福利。此是住相布施也。
【永嘉大師云】住相布施生天福。猶如仰箭射虛空。
【逍遙翁曰】誦金剛經者。若人了知住無所住心。得無所得法者。此名慧業。若人日積課誦之功。希求福利。此名福業。二者相去絕遠。如霄壤也。
【法華經云】若於後世讀誦是經典者。是人不復貪著。衣服臥具飲食資生之物。所願不虛。
【張無盡云】夫學道者。不可以溫飽為志。本求無上菩提出世間法。若以事不如意為怨。而圖衣飯為心者。又何益於事乎。
^r4:3所謂不住色布施。不住聲香味觸法布施。
【王日休曰】色。謂形色。聲。謂音樂。香。謂鼻之所聞。味。謂食物之味。觸。謂男女之慾。法。謂心之所校量思惟者。乃教化眾生不使著於六塵也。
【陳雄曰】摩訶般若經云。眼色識。耳聲識。鼻香識。舌味識。身細滑識。意法識。又懺法云。眼著色。耳著聲。鼻著香。舌著味。身著觸細滑。意著法塵。起種種業。此言住。亦識著之謂。凡夫六根不淨。貪是六者以快其欲。是名六塵。一不如其所欲。則必布施以求滿其欲。其所住而布施者然也。菩薩受如來無相教法。無諸欲之求。無能施之心。但以法施利益一切眾生。如水行地中。無有罣礙。無所住行布施者然也。華嚴經云。不求色聲香與味。亦不希求諸妙觸。但為救度諸群生。常求無上最勝智。正此之所謂行布施也。
【華嚴二十四卷云】眼識所知種種諸色。耳識所知種種諸聲。鼻識所知種種諸香。舌識所知種種諸味。身識所知種種諸觸。意識所知種種諸法。又天地八陽經云。眼常見種種無盡色。耳常聞種種無盡聲。鼻常嗅種種無盡香。舌常了種種無盡味。身常覺種種無盡觸。意常思想分別種種無盡法。詳此二經。既言種種諸聲。種種無盡聲。則王氏所言聲謂音樂者。恐失之拘於音樂矣。既言種種諸觸。種種無盡觸。則王氏所言觸謂男女之慾者。恐失之執於男女之慾矣。
【張無盡曰】不住色布施者。謂智慧性照見一切皆空也。梵語檀那。此云施菩薩。無色可捨。名為布施。如藥對病。似空含有。有病既除。空藥俱遣。色空泯絕。中道皆亡。了無一法可得。二乘之人捨色取空。為不住色而行布施。
【玄奘法師所譯經云】不住於色。不住非色香味觸法。一例皆然。是故空有悉皆無住。無空可取。無有可捨。空有同如。一體平等。平等行施。即知法界不住有施。不住無施。不得有無二邊障礙。施心廣大。猶若虛空。所獲功德。亦復如是。故經中舉十方虛空較量施福。即斯意耳。
【傅大士曰】施門通六行。六行束三檀。資生無畏法。聲色勿相干。二邊純莫立。中道不須安。欲覔無生理皆境向心觀。不住聲者。清淨無罣礙也。梵語尸羅。此云戒。二乘之人。意謂聲從色起。遂向聲塵中分別。聞樂則喜。聞悲則哀。欲捨此聲。而取無聲。名之為戒。菩薩無聲可捨。色若是有。聲從是生。色既本空。聲從何起。若能如是悟者。雖在生死中。生死不能拘。雖在六塵中。六塵不能染。在在處處。心常清淨。
又云。尸羅得清淨。無量劫來因。妄想如怨賊。貪愛若參辰。在欲而無欲。居塵不染塵。權依離垢地。當證法王身。不住香者。謂見色清淨也。梵語羼提。此云忍辱。二乘之人。妄生忍辱。惟恐貪著。欲行遠離。故名忍辱。正是捨色取空。不了中道也。殊不知香性本空菩薩忍亦無忍。辱亦無辱。須是自性清淨。不生起滅之心。方始悟明心地。
故古德曰。明心之士。其心猶如明鏡。能攝眾像。盡入其中。無有罣礙清淨含容。無有邊際。又云。忍心如幻夢。辱境若龜毛。常能修此觀。逢難轉堅牢。無非亦無是。無下亦無高。欲滅貪瞋賊。須行智慧刀。不住味者。謂眾生性。與如來性無所分別也。梵語毗離耶。此云精進。了知舌根本空。為不住味。故云受諸飲食。
當如服藥。或好或弱。不可生憎愛也。
【肇法師曰】會萬法歸于自己者。其惟聖人乎。
【晁太傅曰】一切凡夫皆是迷人。內有回心起信。詢求妙理。悟明心地者。此是迷中悟人也。
【徑山杲禪師曰】佛與眾生。本無異相。只因迷悟。遂有殊塗。
【黃蘖禪師曰】有識食。有智食。四大之身。飢瘡為患。隨順給養。不生貪著。謂之智食。恣情取味。妄生分別。唯圖適口。不生厭離。謂之識食也。三乘之人。雖不住飲食之味。尚猶貪著諸法之味。以貪著故。名為精進。菩薩之心。於諸法相。悉如夢幻。遇緣即施。緣散即寂。
【圓覺經云】照了諸相。猶如虛空。此名如來。隨順覺性。
【傅大士曰】進修名燄地。良為慧光舒。二智心中遣。三空境上袪。無明念念滅。高下執情除。觀心如不間。何啻至無餘。不住觸者。謂心無取捨也。內無菩提可取。外無煩惱可捨。梵語禪那。此云靜慮。二乘之人。認觸為色身。色身若是有。即言離諸觸。色身既本無。諸觸何曾有。又云。了觸即無生。不住虛分別。一切諸萬法。本來無所動。
【六祖曰】一切萬法。皆從心生。心無所生。法無所住。又。
【大陽禪師曰】大陽一禪。竟日如然。滔滔不間。觸目遇緣。若能如是。法法現前。
【傅大士曰】禪河隨浪靜。定水逐波清。澄神生覺性。亡慮滅迷情。徧計虛分別。由來假立名。若了依他起。無別有圓成。不住法者。謂照見身心法相空也。梵語般若。此云智慧。諸法屬意。意屬識。此識是妄。
【金剛三昧經云】所見境界。非我本識。二乘之人分別諸相。皆是妄識。本識又何可得也。菩薩了知本識究竟。故無分別。
【傅大士曰】慧燈如朗日。蘊界若乾城。明來暗便謝。無暇蹔時停。妄心猶未滅。乃見我人形。妙智圓光照。惟得一空名。又。
【六波羅蜜有緫頌云】三大僧祇劫。萬行具齊修。既悟無人我。長依聖道流。二空方漸證。三昧任遨遊。創居歡喜地。常樂遂亡憂。
【臨濟禪師曰】佛有六通者。謂入色界不被色惑。入聲界不被聲惑。入香界不被香惑。入味界不被味惑。入身界不被觸惑。入意界不被法惑。所以達此六種皆是空相。不能繫縛。此乃無依道人。雖是五蘊穢陋之身。便是地行菩薩。又。
【黃蘖禪師曰】本是一精明。分為六和合一精明者。一心也。六和合者。六根也。各與塵合。眼與色合。耳與聲合。鼻與香合。舌與味合。身與觸合。意與法合。中間生六識為十八界。若了十八界。無所有一切皆空。束六和合為一精明。此乃了悟之人。唯有真心蕩然清淨。
^r4:4須菩提。菩薩應如是布施。不住於相
【六祖曰】應如無相。心布施者。為無能施之心。不見有施之物。不分別受施之人。故云無相布施。
【僧若訥曰】應如是布施者。指出色香等六塵也。不住於相者。乃不住六塵之相。若住相布施者。但是人天果報而已。
【李文會曰】菩薩應如是布施者謂捨除一切煩惱憎愛之心也。然煩惱本空。皆是妄見。有何可捨。
【經云】一切諸有。如夢如幻。一切煩惱。是魔是賊。
【逍遙翁曰】夫煩惱性。是佛境界。觀煩惱性空是正修行學人。若止依此觀練精至。不須求別法也。又云。夫見性之人。十二時中。凡遇逆順境界。心即安然。不隨萬境所轉。一任毀謗於我。我即不受。惡言謗黷。返自歸己。所謂自作自受者也。譬如有人手執火炬。擬欲燒天。徒自疲困。終不可得。故古德曰。心隨萬境轉。轉處實能幽。隨流認得性。無喜復無憂。
^r4:5 何以故。若菩薩不住相布施。其福德不可思量
【疏鈔云】何以故者。此證問意。施本求福。今令不住於相。其意云何。佛荅。若菩薩不住相布施。其福德不可思量。若逹三輪體空。方名不住相布施。不住者。心不住有為之福也。三輪者。施者。受者。并財等是三輪也。施者返觀軆空。本無一物。故云理空。
受者觀身無相。觀法無名。身尚不有。物從何受。故曰受空。施受既空。彼此無妄。其物自空。故曰三輪體空。
【陳雄曰】世尊荅文殊曰。財施為凡。法施為聖。盖凡夫布施。必以滿三千世界七寶。為求福之具。財施也。此住相布施也。且以人天大福報自期。數盡未免輪廻。菩薩布施。但一心清淨。利益一切為大施主。法施也。此不住相布施也。雖不徼福。自然離生死苦。受大快樂。歷千劫而不古。超三界以長今。是所謂無限福德。實不可思惟而量度也。佛憫末世眾生。被六塵染。未可遽化。姑誘以福德無限之說。使之頓悟法施之會。維摩經云。當為法施之會。何用是財施會為。
【顏丙曰】住者著也。菩薩於佛法中。應當無所著布施。布施者。捨施也所謂不住於色聲香味觸法布施。六者謂之六塵。眼貪色。耳貪聲。鼻貪香。舌貪味。情塵相對謂觸。貪著有為謂法。人性清淨。本無六根可得。六塵又向什麼處安頓。所以佛云應當如是布施不住於相。若不著相捨施。其福德量等虛空。非思量可及。
【傅大士曰】檀波羅蜜布施頌曰。施門通六行(六行即六度)六行束三檀(疏鈔云。三檀者。資生檀。無畏檀。法檀。布施是資生檀。能資益生諸善法。故曰資生檀。持戒忍辱是無畏檀。因戒淨。毀辱不動。心無怖畏。故曰無畏檀。法檀者。精進禪定智慧是也。因定生慧。因慧生種種法。故曰法檀。將此六行束為三檀)資生無畏法。聲色勿相干。二邊純莫立。中道不須安(子榮曰。二邊即有無。二邊不立。有無俱遣。中道何安。晁文元公曰。凡夫著有。不見有中之空。二乘著空。不見空中妙有。不著見於二邊。不取相於中道。惟佛知見)欲識無生處。背境向心觀。尸波羅蜜持戒頌曰。尸羅得清淨。無量劫來因。
妄想如怨賊。貪愛若參辰(參辰。即參商二星。一出一沒。常相遠離)在欲而無欲。居塵不染塵。權依離垢地。當證法王身(圓覺經注云。佛為萬法之王)。羼提波羅蜜忍辱頌曰(華嚴六十卷羼初眼初鴈二切)忍心如幻夢。辱境若龜毛(華嚴經云。無則同於龜毛兔角)。常能修此觀(去聲)。逢難轉堅牢。無非亦無是。無下亦無高。欲滅貪嗔賊。須行智慧刀。毘離耶波羅蜜精進頌曰。進修名燄地。良為慧光舒。二智心中遣(真俗二智)三空境上袪。無明念念滅(十二因緣法。無明緣行。行緣識。識緣名色。名色緣六入。六入緣觸。觸緣受。受緣愛。愛緣取。取緣有。有緣生。生緣老死憂悲苦惱)高下執情除。觀心如不間。
何啻至無餘。禪波羅蜜禪定頌曰。禪河隨浪靜。定水逐波清。澄神生覺性。息慮滅迷情。遍計虛分別。由來假立名。若了依他起。無別有圓成(華嚴合論第四卷云。遍計所執性。依他起性。圓成實性)。般若波羅蜜智慧頌曰。慧燈如朗日。蘊界若乾城(華嚴四十二卷云。龍依宮住。而能興雲。有人仰視。所見宮殿。當知是乾闥婆城。子榮曰。乾城者。即乾闥婆城。海上龍蜃化現餘氣。人見樓閣。忽尓還無。此破眾生妄執五蘊色身為實)明來暗便謝。無暇蹔時停。妄心猶未滅。乃見我人形。妙智圓光照。唯得一空名。
【智者禪師】萬行齊修頌曰。三大僧祇劫(阿僧祇數名。阿者。無也。僧祇者。數也。乃無數劫)。萬行具齊修。既悟無人我。長依聖道流。二空方漸證(人法二空)。三咏任遨遊(三昧。梵語中國言正定。亦云正見)。創居懽喜地。常樂遂無憂。`)