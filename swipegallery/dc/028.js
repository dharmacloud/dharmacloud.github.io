jsonp(28,{"name":"dc","start":81615},`^bk#agmu〔增壹阿含經〕^pb1^folio#agmu1【增壹阿含】
^lb增壹阿含經序
^lb^au〔晉沙門釋道安撰〕
^cb549a5四阿含義同，中阿含首以明其旨，不復重序也。
增壹阿含者，比法條貫以數相次也。
數終十，令加其一，故曰增一也；且數數皆增，以增為義也。
其為法也，多錄禁律，繩墨切厲，乃度世檢括也。
外國巖岫之士、江海之人，於四阿含多詠味茲焉。
^cb549a10有外國沙門曇摩難提者，兜佉勒國人也，
齠齓出家，孰與廣聞，誦二阿含，溫故日新，
周行諸國，無土不涉。
以秦建元二十年來詣長安，外國鄉人咸皆善之，武威太守趙文業求令出焉。
佛念譯傳，曇嵩筆受，歲在甲申夏出，至來年春乃訖，
為四十一卷，分為上下部。
上部二十六卷全無遺忘，下部十五卷失其錄偈也。
余與法和共考正之，僧䂮、僧茂助校漏失，四十日乃了。
此年有阿城之役，伐鼓近郊，而正專在斯業之中。
全具二阿含一百卷，鞞婆沙、婆和須蜜、
僧伽羅剎，傳此五大經。
自法東流，出經之優者也。
四阿含四十應真之所集也，十人撰一部，
題其起盡，為錄偈焉，懼法留世久，遺逸散落也。
^cb549a23斯土前出諸經班班，有其中者，今為二阿含，
各為新錄一卷，全其故目，注其得失，使見經尋之差易也。
合上下部，四百七十二經。
凡諸學士撰此二阿含，其中往往有律語，
外國不通與沙彌、白衣共視也。
而今已後，幸共護之，使與律同，此乃茲邦之急者也。
斯諄諄之誨，幸勿藐藐聽也。
廣見而不知護禁，乃是學士通中創也。
中本起康孟祥出，出大愛道品，乃不知是禁經，
比丘尼法甚慊切真，割而去之，此乃是大鄙可痛恨者也。
此二經有力道士乃能見，當以著心焉，
如其輕忽不以為意者，幸我同志鳴鼓攻之可也。

^lb^au〔東晉𦋺賓三藏瞿曇僧伽提婆譯〕
^lb^ck1【序品】序品第一
^gatha自歸能仁第七仙，演說賢聖無上軌；
^gatha永在生死長流河，世尊今為度𪏭庶。
^gatha尊長迦葉及眾僧，賢哲阿難無量聞；
^gatha善逝泥曰供舍利，從拘夷國至摩竭。
^gatha迦葉端思行四等，此眾生類墜五道；
^gatha正覺演道今去世，憶尊巧訓懷悲泣。
^gatha迦葉思惟正法本，云何流布久在世？
^gatha最尊種種吐言教，總持懷抱不漏失。
^gatha誰有此力集眾法，在在處處因緣本？
^gatha今此眾中智慧士，阿難賢善無量聞。
^gatha即擊揵椎集四部，比丘八萬四千眾，
^gatha盡得羅漢心解脫，以脫縛著處福田。
^gatha迦葉哀愍於世故，加憶尊恩過去報；
^gatha世尊授法付阿難，願布演法長存世。
^gatha云何次第不失緒？
　三阿僧祇集法寶，
^gatha使後四部得聞法，已聞便得離眾苦。
^gatha阿難便辭吾不堪，諸法甚深若干種，
^gatha豈敢分別如來教，佛法功德無量智！
^gatha今尊迦葉能堪任，世雄以法付耆舊；
^gatha大迦葉今為眾人，如來在世請半坐。
^gatha迦葉報言雖有是，年衰朽老多忘失，
^gatha汝今總持智慧業，能使法本恒在世。
^gatha我今有三清淨眼，亦復能知他心智，
^gatha一切眾生種種類，無有能勝尊阿難。
^gatha梵天下降及帝釋，護世四王及諸天，
^gatha彌勒兜術尋來集，菩薩數億不可計。
^gatha彌勒梵釋及四王，皆悉叉手而啟白：
^gatha一切諸法佛所印，阿難是我法之器。
^gatha若使不欲法存者，便為壞敗如來教；
^gatha願存本要為眾生，得濟危厄度眾難！
^gatha釋師出世壽極短，肉體雖逝法身在；
^gatha當令法本不斷絕，阿難勿辭時說法！
^gatha迦葉最尊及聖眾，彌勒梵釋及四王，
^gatha哀請阿難時發言，使如來教不滅盡。
^gatha阿難仁和四等具，意轉入微師子吼，
^gatha顧眄四部瞻虛空，悲泣揮淚不自勝。
^gatha便奮光明和顏色，普照眾生如日初；
^gatha彌勒覩光及釋梵，收捨遲聞無上法。
^gatha四部寂靜專一心，欲得聞法意不亂；
^gatha尊長迦葉及聖眾，直視覩顏目不眴。
^gatha時阿難說經無量，誰能備具為一聚？
^gatha我今當為作三分，造立十經為一偈。
^gatha契經一分律二分，阿毘曇經復三分；
^gatha過去三佛皆三分：　契經、律、法為三藏。
^gatha契經今當分四段，次名增一、二名中，
^gatha三名曰長多瓔珞，雜經在後為四分。
^gatha尊者阿難作是念：　如來法身不敗壞，
^gatha永存於世不斷絕，天人得聞成道果。
^gatha或有一法義亦深，難持難誦不可憶；
^gatha我今當集一法義，一一相從不失緒。
^gatha亦有二法還就二，三法就三如連珠，
^gatha四法就四五亦然，五法次六六次七，
^gatha八法義廣九次第，十法從十至十一；
^gatha如是法寶終不忘，亦恒處世久存在，
^gatha於大眾中集此法，即時阿難昇乎座；
^gatha彌勒稱善快哉說，諸法義合宜配之。
^gatha更有諸法宜分部，世尊所說各各異；
^gatha菩薩發意趣大乘，如來說此種種別。
^gatha人尊說六度無極：　布施、持戒、忍、精進、
^gatha禪、智慧力如月初，逮度無極覩諸法。
^gatha諸有勇猛施頭目，身體血肉無所惜，
^gatha妻妾國財及男女，此名檀度不應棄。
^gatha戒度無極如金剛，不毀不犯無漏失，
^gatha持心護戒如坏瓶，此名戒度不應棄。
^gatha或有人來截手足，不起瞋恚忍力強，
^gatha如海含容無增減，此名忍度不應棄。
^gatha諸有造作善惡行，身口意三無厭足，
^gatha妨人諸行不至道，此名進度不應棄。
^gatha諸有坐禪出入息，心意堅固無亂念，
^gatha正使地動身不傾，此名禪度不應棄。
^gatha以智慧力知塵數，劫數兆載不可稱，
^gatha書䟽業聚意不亂，此名智度不應棄。
^gatha諸法甚深論空理，難明難了不可觀，
^gatha將來後進懷狐疑，此菩薩德不應棄。
^gatha阿難自陳有是念：　菩薩之行愚不信，
^gatha除諸羅漢信解脫，爾乃有信無猶豫。
^gatha四部之眾發道意，及諸一切眾生類；
^gatha彼有牢信不狐疑，集此諸法為一分。
^gatha彌勒稱善快哉說，發趣大乘意甚廣；
^gatha或有諸法斷結使，或有諸法成道果。
^gatha阿難說曰此云何？
　我見如來演此法，
^gatha亦有不從如來聞，此法豈非當有疑？
^gatha設我言見此義非，於將來眾便有虛；
^gatha今稱諸經聞如是，佛處所在城國土，
^gatha波羅捺國初說法，摩竭國降三迦葉；
^gatha釋翅、拘薩、迦尸國，瞻波、句留、毘舍離。
^gatha天宮、龍宮、阿須倫，乾沓和等拘尸城；
^gatha正使不得說經處，當稱原本在舍衛。
^gatha吾所從聞一時事，佛在舍衛及弟子，
^gatha祇桓精舍修善業，孤獨長者所施園。
^gatha時佛在中告比丘：　當修一法專一心，
^gatha思惟一法無放逸。
　云何一法？謂念佛，
^gatha法念、僧念及戒念，施念去相次天念，
^gatha息念、安般及身念，死念除亂謂十念。
^gatha此名十念更有十，次後當稱尊弟子；
^gatha初化拘隣真佛子，最後小者名須拔。
^gatha以此方便了一法，二從二法三從三，
^gatha四五六七八九十，十一之法無不了。
^gatha從一增一至諸法，義豐慧廣不可盡；
^gatha一一契經義亦深，是故名曰增壹含。
^gatha今尋一法難明了，難持難曉不可明；
^gatha比丘自稱功德業，今當稱之尊第一。
^gatha猶如陶家所造器，隨意所作無狐疑；
^gatha如是阿含增一法，三乘教化無差別。
^gatha佛經微妙極甚深，能除結使如流河；
^gatha然此增一最在上，能淨三眼除三垢。
^gatha其有專心持增一，便為總持如來藏；
^gatha正使今身不盡結，後生便得高才智。
^gatha若有書寫經卷者，繒綵花蓋持供養，
^gatha此福無量不可計，以此法寶難遇故。
^gatha說此語時地大動，雨天華香至于膝，
^gatha諸天在空歎善哉！
　上尊所說盡順宜。
^gatha契經一藏律二藏，阿毘曇經為三藏；
^gatha方等大乘義玄邃，及諸契經為雜藏。
^gatha安處佛語終不異，因緣本末皆隨順；
^gatha彌勒諸天皆稱善，釋迦文經得久存。
^gatha彌勒尋起手執華，歡喜持用散阿難；
^gatha此經真實如來說，使阿難尋道果成。
^cb550c15是時，尊者阿難及梵天將諸梵迦夷天，
皆來會集；化自在天將諸營從，皆來會聚；
他化自在天將諸營從，皆悉來會；兜術天王將諸天之眾，
皆來會聚；豔天將諸營從，悉來會聚；釋提桓因將諸三十三天眾，
悉來集會；提頭賴吒天王將乾沓和等，
悉來會聚；毘留勒叉天王將諸厭鬼，悉來會聚；
毘留跛叉天王將諸龍眾，悉來會聚；毘沙門天王將閱叉、
羅剎眾，悉來會聚。
^cb550c23是時，彌勒大士告賢劫中諸菩薩等：「卿等勸勵諸族姓子、
族姓女，諷誦受持增一尊法，廣演流布，
使天、人奉行。」
^cb550c26說是語時，諸天、世人、乾沓和、阿須倫、伽留羅、
摩睺勒、甄陀羅等，各各白言：「我等盡共擁護是善男子、
善女人，諷誦受持增一尊法，廣演流布，終不中絕。」
^cb550c29時，尊者阿難告優多羅曰：「我今以此增一阿含囑累於汝，
善諷誦讀，莫令漏減，所以者何？
其有輕慢此尊經者，便為墮落為凡夫行。
何以故？此，優多羅，增一阿含，出三十七道品之教，及諸法皆由此生。」
^cb551a5時，大迦葉問阿難曰：「云何，阿難！
增一阿含乃能出生三十七道品之教，及諸法皆由此生？」
^cb551a7阿難報言：「如是，如是，尊者迦葉！
增一阿含出生三十七品，及諸法皆由此生；
且置增一阿含，一偈之中，便出生三十七品及諸法。」
^cb551a10迦葉問言：「何等偈中出生三十七品及諸法？」
^cb551a11時，尊者阿難便說此偈：
^gatha「諸惡莫作，諸善奉行，自淨其意，
^gatha是諸佛教。
^cb551a15「所以然者，諸惡莫作，是諸法本，便出生一切善法；
以生善法，心意清淨。
是故，迦葉！諸佛世尊身、口、意行，常修清淨。」
^cb551a17迦葉問曰：「云何，阿難！
增壹阿含獨出生三十七品及諸法，餘四阿含亦復出生乎？」
^cb551a19阿難報言：「且置。迦葉！
四阿含義，一偈之中，盡具足諸佛之教，
及辟支佛、聲聞之教。
所以然者，諸惡莫作，戒具之禁；清白之行，
諸善奉行；心意清淨，自淨其意；除邪顛倒，
是諸佛教，去愚惑想。
云何，迦葉！戒清淨者，意豈不淨乎？
意清淨者，則不顛倒；以無顛倒，愚惑想滅，諸三十七道品果便得成就。
以成道果，豈非諸法乎？」
^cb551a27迦葉問曰：「云何，阿難！
以此增一付授優多羅，不囑累餘比丘一切諸法乎？」
^cb551a29阿難報言：「增一阿含則是諸法，諸法則是增一阿含，一無有二。」
^cb551b1迦葉問曰：「以何等故，以此增一阿含囑累優多羅，不囑累餘比丘乎？」
^cb551b3阿難報曰：「迦葉當知，昔者九十一劫，毘婆尸如來、
至真、等正覺出現於世。
爾時，此優多羅比丘名曰伊俱優多羅，
爾時彼佛以增一之法囑累此人，使諷誦讀。
自此以後三十一劫，次復有佛名式詰如來、
至真、等正覺。爾時，此優多羅比丘名目伽優多羅。
式詰如來復以此法囑累其人，使諷誦讀。
即彼三十一劫中，毘舍婆如來、至真、等正覺，復出於世。
爾時，此優多羅比丘名龍優多羅，復以此法囑累其人，使諷誦讀。
^cb551b12「迦葉當知，此賢劫中有拘留孫如來、至真、
等正覺，出現於世。
爾時，優多羅比丘名雷電優多羅，復以此法囑累其人，使諷誦讀。
此賢劫中次復有佛，名拘那含如來、至真、
等正覺，出現於世。
爾時，優多羅比丘名天優多羅，復以此法囑累其人，使諷誦讀。
此賢劫中次復有佛，名迦葉如來、至真、
等正覺，出現於世。
爾時，優多羅比丘名梵優多羅，復以此法囑累其人，使諷誦讀。
^cb551b21「迦葉當知，今釋迦文如來、至真、等正覺，出現於世。
今此比丘名優多羅，釋迦文佛雖般涅槃，比丘阿難猶存於世。
世尊以法盡以囑累我，我今復以此法授與優多羅。
所以者何？當觀其器，察知原本，然後授法。
何以故？過去時於此賢劫中，拘留孫如來、
至真、等正覺、明行成為、善逝、世間解、無上士、
道法御、天人師，號佛、眾祐，出現於世。
爾時，有王名摩訶提婆，以法治化，未曾阿曲，
壽命極長，端正無雙，世之希有，八萬四千歲中於童子身而自遊戲，
八萬四千歲中以太子身以法治化，八萬四千歲中復以王法治化天下。
^cb551c4「迦葉當知，爾時世尊遊甘梨園中，食後如昔常法中庭經行，
我及侍者，爾時世尊便笑，口出五色光。
我見已，前長跪白世尊曰：『佛不妄笑，願聞本末。
如來、至真、等正覺，終不妄笑。』
爾時，迦葉！佛告我言：『過去世時於此賢劫中，
有如來名拘留孫至真、等正覺，出現於世，復於此處為諸弟子而廣說法。
復次，於此賢劫中，復有拘那含如來、至真、
等正覺，出現於世，爾時彼佛亦於此處而廣說法。
次復，此賢劫中迦葉如來、至真、等正覺，
出現於世，迦葉如來亦於此處而廣說法。』
^cb551c15「爾時，迦葉！我於佛前長跪白佛言：『願令後釋迦文佛亦於此處，
與諸弟子具足說法，此處便為四如來金剛之座，恒不斷絕。』
^cb551c18「爾時，迦葉！釋迦文佛於彼坐，便告我言：『阿難！
昔者此坐，賢劫之中有王出世，名摩訶提婆。
乃至八萬四千歲以王法教化，訓之以德，
經歷年歲，便告劫比言：「若見我首有白髮者，便時告吾。」
爾時，彼人聞王教令，復經數年，見王首上有白髮生，
便前長跪白大王曰：「大王當知，首上已生白髮。」
時王告彼人言：「捉取金鑷，拔吾白髮，著吾手中。」
爾時，彼人受王教令，便執金鑷，前拔白髮。
^cb551c27「『爾時，大王見白髮已，便說此偈：
^gatha「『「於今我首上，已生衰耗毛；
^gatha天使已來至，宜當時出家。
^cb552a2「『「我今已食人中之福，宜當自勉昇天之德，
剃除鬚髮，著三法衣，以信堅固，出家學道，離於眾苦。」
^cb552a4「『爾時，王摩訶提婆便告第一太子，名曰長壽：「卿今知不？
吾首已生白髮，意欲剃除鬚髮，著三法衣，
以信堅固，出家學道，離於眾苦。
汝紹吾位，以法治化，勿令有失，違吾言教，造凡夫行。
所以然者，若有斯人，違吾言者，便為凡夫之行。
凡夫者，長處三塗、八難之中。」
爾時，王摩訶提婆以王之位授太子已，
復以財寶賜與劫比，便於彼處剃除鬚髮，
著三法衣，以信堅固，出家學道，離於眾苦。
於八萬四千歲善修梵行，行四等心，慈、
悲、喜、護，身逝命終，生梵天上。
^cb552a14「『時，長壽王憶父王教，未曾暫捨。
以法治化，無有阿曲，未經旬日，便復得作轉輪聖王，七寶具足。
所謂七寶者，輪寶、象寶、馬寶、珠寶、玉女寶、
典藏寶、典兵寶，是謂七寶。
復有千子，勇猛智慧，能除眾苦，統領四方。
^cb552a19「『時，長壽王以前王法，如上作偈：
^gatha「『「敬法奉所尊，不忘本恩報；
^gatha復能崇三業，智者之所貴！」』
^cb552a23「我觀此義已，以此增一阿含授與優多羅比丘。
何以故？一切諸法皆有所由。」
^cb552a24時，尊者阿難告優多羅曰：「汝前作轉輪聖王時，
不失王教，今復以此法而相囑累，不失正教，莫作凡夫之行。
汝今當知，若有違失如來善教者，便墮凡夫地中。
何以故？時，王摩訶提婆不得至竟解脫之地，
未得解脫至安隱處；雖受梵天福報，猶不至究竟；
如來善業，乃名究竟安隱之處，快樂無極，
天、人所敬，必得涅槃。
以是之故，優多羅！
當奉持此法，諷誦讀念：莫令缺漏。」
^cb552b4爾時，阿難便說偈曰：
^gatha「於法當念故，如來由是生；
^gatha法興成正覺，辟支羅漢道。
^gatha法能除眾苦，亦能成果實；
^gatha念法不離心，今報後亦受。
^gatha若欲成佛者，猶如釋迦文；
^gatha受持三藏法，句逗不錯亂。
^gatha三藏雖難持，義理不可窮；
^gatha當誦四阿含，便斷天人徑。
^gatha阿含雖難誦，經義不可盡；
^gatha戒律勿令失，此是如來寶。
^gatha禁律亦難持，阿含亦復然；
^gatha牢持阿毘曇，便降外道術。
^gatha宣暢阿毘曇，其義亦難持；
^gatha當誦三阿含，不失經句逗。
^gatha契經阿毘曇，戒律流布世；
^gatha天人得奉行，便生安隱處。
^gatha設無契經法，亦復無戒律；
^gatha如盲投於冥，何時當見明？
^gatha以是囑累汝，并及四部眾，
^gatha當持勿輕慢，於釋迦文尼！」
^cb552b26尊者阿難說是語時，天地六反震動，諸尊神天在虛空中，
手執天華而散尊者阿難上，及散四部之眾。
一切天、龍、鬼神、乾沓和、阿須倫、加留羅、
甄陀羅、摩休勒等，皆懷歡喜而悉歎曰：「善哉！
善哉！尊者阿難！上中下言，悉無不善，於法當恭敬。
誠如所說，諸天、世人無不從法而得成就。
若有行惡，便墮地獄、餓鬼、畜生。」
^cb552c4爾時，尊者阿難於四部眾中而師子吼，
勸一切人，奉行此法。
爾時，座上三萬天、人得法眼淨。
爾時，四部之眾、諸天、世人，聞尊者所說，歡喜奉行。
^lb^ck2【十念品】增壹阿含經十念品第二
^n1【一】
^cb552c9聞如是：
一時，佛在舍衛國祇樹給孤獨園。
^cb552c10爾時，世尊告諸比丘：「當修行一法，當廣布一法；
便成神通，去眾亂想，逮沙門果，自致涅槃。
云何為一法？所謂念佛，當善修行，當廣演布，
便成神通，去眾亂想，逮沙門果，自致涅槃。
是故，諸比丘！當修行一法，當廣布一法。
如是，諸比丘！當作是學。」
^cb552c16爾時，諸比丘聞佛所說，歡喜奉行。
^n2【二】
^cb552c17聞如是：
一時，佛在舍衛國祇樹給孤獨園。
^cb552c18爾時，世尊告諸比丘：「當修行一法，當廣布一法；
便成神通，去眾亂想，逮沙門果，自致涅槃。
云何為一法？所謂念法，當善修行，當廣演布，
便成神通，去眾亂想，逮沙門果，自致涅槃。
是故，諸比丘！當修行一法，當廣布一法。
如是，諸比丘！當作是學。」
^cb552c23爾時，諸比丘聞佛所說，歡喜奉行。
^n3【三】
^cb552c25聞如是：
一時，佛在舍衛國祇樹給孤獨園。
^cb552c26爾時，世尊告諸比丘：「當修行一法，當廣布一法；
便成神通，去眾亂想，獲沙門果，自致涅槃。
云何為一法？所謂念眾。
當善修行，當廣演布，便成神通，除眾亂想，
逮沙門果，自致涅槃。
是故，諸比丘！當修行一法，當廣演布一法。
如是，諸比丘！當作是學。」
^cb553a2爾時，諸比丘聞佛所說，歡喜奉行。
^n4【四】
^cb553a4聞如是：
一時，佛在舍衛國祇樹給孤獨園。
^cb553a5爾時，世尊告諸比丘：「當修行一法，當廣布一法；
便成神通，除眾亂想，逮沙門果，自致涅槃。
云何為一法？所謂念戒。
當善修行，當廣演布，便成神通，除去眾想，
逮沙門果，自致涅槃。
是故，諸比丘！當修行一法，當廣布一法。
如是，諸比丘！當作是學。」
^cb553a10是時，諸比丘聞佛所說，歡喜奉行。
^n5【五】
^cb553a12聞如是：
一時，佛在舍衛國祇樹給孤獨園。
^cb553a13爾時，世尊告諸比丘：「當修行一法，當廣布一法；
便成神通，去眾亂想，逮沙門果，自致涅槃。
云何為一法？所謂念施。
當善修行，當廣演布，便成神通，除眾亂想，
逮沙門果，自致涅槃。
如是，諸比丘！當修行一法，當廣布一法。
如是。諸比丘！當作是學。」
^cb553a18爾時，諸比丘聞佛所說，歡喜奉行。
^n6【六】
^cb553a20聞如是：
一時，佛在舍衛國祇樹給孤獨園。
^cb553a21爾時，世尊告諸比丘：「當修行一法，當廣布一法；
便成神通，除諸亂想，獲沙門果，自致涅槃。
云何為一法？所謂念天。
當善修行，當廣演布，便成神通，除去諸想，
獲沙門果，自致涅槃。
是故，諸比丘！當修行一法，當廣布一法。
如是，諸比丘！當作是學。」
^cb553a26爾時，諸比丘聞佛所說，歡喜奉行。
^n7【七】
^cb553a28聞如是：
一時，佛在舍衛國祇樹給孤獨園。
^cb553a29爾時，世尊告諸比丘：「當修行一法，當廣布一法；
便成神通，除諸亂想，獲沙門果，自致涅槃。
云何為一法？所謂念休息。
當善修行，當廣演布，便成神通，去諸亂想，
獲沙門果，自致涅槃。
是故，諸比丘！當修行一法，當廣布一法。
如是，諸比丘！當作是學。」
^cb553b5爾時，諸比丘聞佛所說，歡喜奉行。
^n8【八】
^cb553b7聞如是：
一時，佛在舍衛國祇樹給孤獨園。
^cb553b8爾時，世尊告諸比丘：「當修行一法，當廣布一法；
便成神通，除諸亂想，獲沙門果，自致涅槃。
云何為一法？所謂念安般。
當善修行，當廣演布，便成神通，去諸亂想，
獲沙門果，自致涅槃。
是故，諸比丘！當修行一法，當廣布一法。
如是，諸比丘！當作是學。」
^cb553b13爾時，諸比丘聞佛所說，歡喜奉行。
^n9【九】
^cb553b15聞如是：
一時，佛在舍衛國祇樹給孤獨園。
^cb553b16爾時，世尊告諸比丘：「當修行一法，當廣布一法；
便成神通，除諸亂想，逮沙門果，自致涅槃。
云何為一法？所謂念身非常。
當善修行，當廣演布，便成神通，去眾亂想，
得沙門果，自致涅槃。
是故，諸比丘！當修行一法，當廣布一法。
如是，諸比丘！當作是學。」
^cb553b21爾時，諸比丘聞佛所說，歡喜奉行。
^n10【一〇】
^cb553b23聞如是：
一時，佛在舍衛國祇樹給孤獨園。
^cb553b24爾時，世尊告諸比丘：「當修行一法，當廣布一法；
便成神通，除諸亂想，獲沙門果，自致涅槃。
云何為一法？所謂念死。
當善修行，當廣演布，便成神通，去眾亂想，
得沙門果，自致涅槃。
是故，諸比丘！當修行一法，當廣布一法。
如是，諸比丘！當作是學。」
^cb553b29爾時，諸比丘聞佛所說，歡喜奉行。
^gatha佛、法、聖眾念　戒、施及天念
^gatha休息、安般念　身、死念在後
^gatha「『「於今我首上，已生衰耗毛；
^gatha天使已來至，宜當時出家。
^cb553c7「『「我今已食人中之福，宜當自勉昇天之德，
剃除鬚髮，著三法衣，以信堅固，出家學道，離於眾苦。」
^cb553c9「『時，長壽王告第一太子善觀曰：「卿今知不？
吾已首上生白髮，意欲剃除鬚髮，著三法衣，
以信堅固，出家學道，離於眾苦。
汝紹吾位，以法治化，勿令有失，違吾言教，造凡夫行。
所以然者，若有斯人，違吾言者，為凡夫之行。
夫凡夫者，長處三塗、八難之中。」
時，王長壽八萬四千歲善修梵行，行四等心，
慈、悲、喜、護，身逝命終，生梵天上。
時，王善觀憶父王教，未曾暫捨，以法治化，無有阿曲。』
^cb553c18「迦葉！知不？爾時摩訶提婆，豈異人乎？
莫作是觀，爾時王者，今釋迦文是；時長壽王者，
今阿難身是；爾時善觀者，今優多羅比丘是；
恒受王法未曾捨忘，亦不斷絕。
時，善觀王復興父王勅，以法治化，不斷王教。
所以然者，以父王教，難得違故。」
^cb553c23爾時，尊者阿難便說偈曰：

^pb1^folio#agmu2增壹阿含經卷第二
^lb^au〔東晉罽賓三藏瞿曇僧伽提婆譯〕
^lb^ck3【廣演品】廣演品第三
^n1【一】
^cb554a7聞如是：
一時，佛在舍衛國祇樹給孤獨園。
^cb554a8爾時，世尊告諸比丘：「當修行一法，當廣布一法；
已修行一法，便有名譽，成大果報，諸善普至，
得甘露味，至無為處，便成神通，除諸亂想，
逮沙門果，自致涅槃。
云何為一法？所謂念佛。」
^cb554a12佛告諸比丘：「云何修行念佛，便有名譽，
成大果報，諸善普至，得甘露味，至無為處，
便成神通，除諸亂想，獲沙門果，自致涅槃？」
^cb554a15爾時，諸比丘白世尊曰：「諸法之本，如來所說。
唯願世尊為諸比丘說此妙義，諸比丘從如來聞已，便當受持。」
^cb554a18爾時，世尊告諸比丘：「諦聽！
諦聽！善思念之，吾當為汝廣分別之。」
^cb554a19答曰：「如是。世尊！」諸比丘前受教已。
^cb554a20世尊告曰：「若有比丘正身正意，結跏趺坐，
繫念在前，無有他想，專精念佛。
觀如來形，未曾離目；已不離目，便念如來功德：
如來體者，金剛所成，十力具足，四無所畏，在眾勇健。
如來顏貌，端正無雙，視之無厭；戒德成就，
猶如金剛，而不可毀，清淨無瑕，亦如琉璃。
如來三昧，未始有減，已息永寂，而無他念；
憍慢強梁，諸情憺怕，欲意、恚想、愚惑之心、
猶豫網結，皆悉除盡。
如來慧身，智無崖底，無所罣礙。
如來身者，解脫成就，諸趣已盡，無復生分，言我當更墮於生死。
如來身者，度知見城，知他人根，應度不度，
此死生彼，周旋往來生死之際，有解脫者，
無解脫者，皆具知之。
是謂修行念佛，便有名譽，成大果報，諸善普至，
得甘露味，至無為處，便成神通，除諸亂想，
獲沙門果，自致涅槃。
是故，諸比丘！常當思惟，不離佛念，便當獲此諸善功德。
如是，諸比丘！當作是學。」
^cb554b9爾時，諸比丘聞佛所說，歡喜奉行。
^n2【二】
^cb554b11聞如是：
一時，佛在舍衛國祇樹給孤獨園。
^cb554b12爾時，世尊告諸比丘：「當修行一法，當廣布一法；
修行、廣布一法已，便有名譽，成大果報，
諸善普至，得甘露味，至無為處，便成神通，
除諸亂想，逮沙門果，自致涅槃。
云何為一法？所謂念法。」
^cb554b16佛告諸比丘：「云何修行念法，便有名譽，
成大果報，諸善普至，得甘露味，至無為處，
便成神通，除諸亂想，獲沙門果，自致涅槃？」
^cb554b19爾時，諸比丘白世尊曰：「諸法之本，如來所說。
唯願世尊為諸比丘說此妙義，諸比丘從如來聞已，便當受持。」
^cb554b22爾時，世尊告諸比丘：「諦聽！
諦聽！善思念之，吾當為汝廣分別說。」
^cb554b23對曰：「如是。世尊！」諸比丘前受教已。
^cb554b24佛告之曰：「若有比丘正身正意，結跏趺坐，
繫念在前，無有他想，專精念法。
除諸欲愛，無有塵勞，渴愛之心，永不復興。
夫正法者，於欲至無欲，離諸結縛、諸蓋之病。
此法猶如眾香之氣，無有瑕疵亂想之念。
是謂，比丘！修行念法者，便有名譽，成大果報，
諸善普至，得甘露味，至無為處，便成神通，
除諸亂想，逮沙門果，自致涅槃。
是故，諸比丘！常當思惟，不離法念，便當獲此諸善功德。
如是，諸比丘！當作是學。」
^cb554c5爾時，諸比丘聞佛所說，歡喜奉行。
^n3【三】
^cb554c6聞如是：
一時，佛在舍衛國祇樹給孤獨園。
^cb554c7爾時，世尊告諸比丘：「當修行一法，當廣布一法；
修行一法已，便有名譽，成大功德，諸善普至，
得甘露味，至無為處，便成神通，除諸亂想，
逮沙門果，自致涅槃。
云何為一法？所謂念僧。」
^cb554c11佛告諸比丘：「云何修行念僧，便有名譽，
成大果報，諸善普至，得甘露味，至無為處，
便成神通，除諸亂想，獲沙門果，自致涅槃？」
^cb554c14爾時，諸比丘白世尊曰：「諸法之本，如來所說。
唯願世尊為諸比丘說此妙義，諸比丘從如來聞已，便當受持。」
^cb554c17爾時，世尊告諸比丘：「諦聽！
諦聽！善思念之，吾當為汝廣分別說。」
^cb554c18對曰：「如是。世尊！」諸比丘前受教已。
^cb554c19世尊告曰：「若有比丘正身正意，結跏趺坐，
繫念在前，無有他想，專精念眾。
如來聖眾，善業成就，質直順義，無有邪業，
上下和穆，法法成就。
如來聖眾，戒成就，三昧成就，智慧成就，
解脫成就，度知見成就。
聖眾者，所謂四雙八輩，是謂如來聖眾，
應當恭敬，承事禮順。
所以然者，是世福田故。
於此眾中，皆同一器，亦以自度，復度他人至三乘道，如此之業名曰聖眾。
是謂，諸比丘！若念僧者，便有名譽，成大果報，
諸善普至，得甘露味，至無為處，便成神通，
除諸亂想，逮沙門果，自致涅槃。
是故，諸比丘！常當思惟，不離僧念，便當獲此諸善功德。
如是，諸比丘！當作是學。」
^cb555a3爾時，諸比丘聞佛所說，歡喜奉行。
^n4【四】
^cb555a5聞如是：
一時，佛在舍衛國祇樹給孤獨園。
^cb555a6爾時，世尊告諸比丘：「當修行一法，當廣布一法；
修行一法已，便有名譽，成大果報，諸善普至，
得甘露味，至無為處，便成神通，除諸亂想，
逮沙門果，自致涅槃。
云何為一法？所謂念戒。」
^cb555a10佛告諸比丘：「云何修行念戒，便有名譽，
成大果報，諸善普至，得甘露味，至無為處，
便成神通，除諸亂想，獲沙門果，自致涅槃？」
^cb555a13爾時，諸比丘白世尊曰：「諸法之本，如來所說。
唯願世尊為諸比丘說此妙義，諸比丘從如來聞已，便當受持。」
^cb555a16爾時，世尊告諸比丘：「諦聽！
諦聽！善思念之，吾當為汝廣分別說。」
^cb555a17諸比丘對曰：「如是。
世尊！」諸比丘前受教已。
^cb555a18世尊告曰。「若有比丘正身正意，結跏趺坐，
繫念在前，無有他想，專精念戒。
所謂戒者，息諸惡故。
戒能成道，令人歡喜，戒纓絡身，現眾好故。
夫禁戒者，猶吉祥瓶，所願便剋，諸道品法，皆由戒成。
如是，比丘！行禁戒者，成大果報，諸善普至，
得甘露味，至無為處，便成神通，除諸亂想，
獲沙門果，自致涅槃。
是故，諸比丘！常當思惟，不離戒念，便當獲此諸善功德。
如是，諸比丘！當作是學。」
^cb555a27爾時，諸比丘聞佛所說，歡喜奉行。
^n5【五】
^cb555a29聞如是：
一時，佛在舍衛國祇樹給孤獨園。
^cb555b1爾時，世尊告諸比丘：「當修行一法，當廣布一法；
修行一法已，便有名譽，成大果報，諸善普至，
得甘露味，至無為處，便成神通，除諸亂想，
逮沙門果，自致涅槃。
云何為一法？所謂念施。」
^cb555b5佛告諸比丘：「云何修行念施，便有名譽，
成大果報，諸善普至，得甘露味，至無為處，
便成神通，除諸亂想，獲沙門果，自致涅槃？」
^cb555b8爾時，諸比丘白世尊曰：「諸法之本，如來所說。
唯願世尊為諸比丘說此妙義，諸比丘從如來聞已，便當受持。」
^cb555b11爾時，世尊告諸比丘：「諦聽！
諦聽！善思念之，吾當為汝廣分別說。」
^cb555b12諸比丘對曰：「如是。
世尊！」諸比丘前受教已。
^cb555b13世尊告曰：「若有比丘正身正意，結跏趺坐，
繫念在前，無有他想，專精念施。
我今所施，施中之上，永無悔心，無返報想，快得善利。
若人罵我，我終不報；設人害我，手捲相加，
刀杖相向，瓦石相擲，當起慈心，不興瞋恚。
我所施者，施意不絕。
是謂，比丘！名曰大施，便成大果報，諸善普至，
得甘露味，至無為處，便成神通，除諸亂想，
獲沙門果，自致涅槃。
是故，諸比丘！常當思惟，不離施念，便當獲此諸善功德。
如是，諸比丘！當作是學。」
^cb555b23爾時，諸比丘聞佛所說，歡喜奉行。
^n6【六】
^cb555b25聞如是：
一時，佛在舍衛國祇樹給孤獨園。
^cb555b26爾時，世尊告諸比丘：「當修行一法，當廣布一法；
修行一法已，便有名譽，成大果報，諸善普至，
得甘露法，至無為處，便成神通，除諸亂想，
逮沙門果，自致涅槃。
云何為一法？所謂念天。」
^cb555c1佛告諸比丘：「云何修行念天，便有名譽，
成大果報，諸善普至，得甘露味，至無為處，
便成神通，除諸亂想，獲沙門果，自致涅槃？」
^cb555c4爾時，諸比丘白世尊曰：「諸法之本，如來所說。
唯願世尊為諸比丘說此妙義，諸比丘從如來聞已，便當受持。」
^cb555c7爾時，世尊告諸比丘：「諦聽！
諦聽！善思念之，吾當為汝廣分別說。」
^cb555c8諸比丘對曰：「如是。
世尊！」諸比丘前受教已。
^cb555c9世尊告曰：「若有比丘正身正意，結跏趺坐，
繫念在前，無有他想，專精念天。
身、口、意淨，不造穢行，行戒成身；身放光明，
無所不照，成彼天身；善果報，成彼天身；
眾行具足，乃成天身。
如是，諸比丘！名曰念天，便得具足，成大果報，
諸善普至，得甘露味，至無為處，便成神通，
除諸亂想，獲沙門果，自致涅槃。
是故，諸比丘！常當思惟，不離天念，便當獲此諸善功德。
如是，諸比丘！當作是學。」
^cb555c18爾時，諸比丘聞佛所說，歡喜奉行。
^n7【七】
^cb555c20聞如是：
一時，佛在舍衛國祇樹給孤獨園。
^cb555c21爾時，世尊告諸比丘：「當修行一法，當廣布一法；
修行一法已，便有名譽，成大果報，諸善普至，
得甘露味，至無為處，便成神通，除諸亂想，
逮沙門果，自致涅槃。
云何為一法？所謂念休息。」
^cb555c25佛告諸比丘：「云何修行念休息，便有名譽，
成大果報，眾善普至，得甘露味，至無為處，
便成神通，除諸亂想，獲沙門果，自致涅槃？」
^cb555c28爾時，諸比丘白世尊曰：「諸法之本，如來所說。
唯願世尊為諸比丘說此妙義，諸比丘從如來聞已，便當受持。」
^cb556a1爾時，世尊告諸比丘：「諦聽！
諦聽！善思念之，吾當為汝廣分別說。」
^cb556a3諸比丘對曰：「如是。
世尊！」諸比丘前受教已。
^cb556a4世尊告曰：「若有比丘正身正意，結跏趺坐，
繫念在前，無有他想，專精念休息。
所謂休息者，心意想息，志性詳諦，亦無卒暴，
恒專一心，意樂閑居，常求方便，入三昧定。
常念不貪，勝光上達。
如是，諸比丘！名曰念休息，便得具足，成大果報，
諸善普至，得甘露味，至無為處，便成神通，
除諸亂想，獲沙門果，自致涅槃。
是故，諸比丘！常當思惟，不離休息念，便當獲此諸善功德。
如是，諸比丘！當作是學。」
^cb556a13爾時，諸比丘聞佛所說，歡喜奉行。
^n8【八】
^cb556a15聞如是：
一時，佛在舍衛國祇樹給孤獨園。
^cb556a16爾時，世尊告諸比丘：「當修行一法，當廣布一法；
修行一法已，便有名譽，成大果報，諸善普具，
得甘露味，至無為處，便成神通，除諸亂想，
逮沙門果，自致涅槃。
云何為一法？所謂念安般。」
^cb556a20佛告諸比丘：「云何修行念安般，便有名譽，
成大果報，眾善普具，得甘露味，至無為處，
便成神通，除諸亂想，獲沙門果，自致涅槃？」
^cb556a23爾時，諸比丘白世尊曰：「諸法之本，如來所宣。
唯願世尊為諸比丘說此妙義，諸比丘從如來聞已，便當受持。」
^cb556a26爾時，世尊告諸比丘：「諦聽！
諦聽！善思念之，吾當為汝廣分別說。」
^cb556a27諸比丘對曰：「如是。
世尊！」諸比丘前受教已。
^cb556a28世尊告曰：「若有比丘正身正意，結跏趺坐，
繫念在前，無有他想，專精念安般。
所謂安般者。若息長時，亦當觀知我今息長；
若復息短，亦當觀知我今息短；若息極冷，
亦當觀知我今息冷；若復息熱，亦當觀知我今息熱。
具觀身體，從頭至足皆當觀知。
若復息有長短，亦當觀息有長有短，用心持身，
知息長短，皆悉知之，尋息出入，分別曉了。
若心持身知息長短，亦復知之，數息長短，分別曉了。
如是，諸比丘！名曰念安般，便得具足，成大果報，
諸善普至，得甘露味，至無為處，便成神通，
除諸亂想，獲沙門果，自致涅槃。
是故，諸比丘！常當思惟，不離安般念，便當獲此諸善功德。
如是，諸比丘！當作是學。」
^cb556b13爾時，諸比丘聞佛所說，歡喜奉行。
^n9【九】
^cb556b15聞如是：
一時，佛在舍衛國祇樹給孤獨園。
^cb556b16爾時，世尊告諸比丘：「當修行一法，當廣布一法；
修行一法已，便有名譽，成大果報，諸善普至，
得甘露味，至無為道，便成神通，除諸亂想，
逮沙門果，自致涅槃。
云何為一法？所謂念身。」
^cb556b20佛告諸比丘：「云何修行念身，便有名譽，
成大果報，諸善普至，得甘露味，至無為處，
便成神通，除諸亂想，獲沙門果，自致涅槃？」
^cb556b23爾時，諸比丘白世尊曰：「諸法之本，如來所宣。
唯願世尊為諸比丘說此妙法，諸比丘從如來聞法已，便當受持。」
^cb556b26爾時，世尊告諸比丘：「諦聽！
諦聽！善思念之，吾當為汝廣分別說。」
^cb556b27諸比丘對曰：「如是。
世尊！」諸比丘前受教已。
^cb556b28世尊告曰：「若有比丘正身正意，結跏趺坐，
繫念在前，無有他想，專精念身。
所謂念身者，髮、毛、爪、齒、皮、肉、筋、骨、膽、肝、
肺、心、脾、腎、大腸、小腸、白䐈、膀胱、屎、尿、百葉、
滄、蕩、脾、泡、溺、淚、唾、涕、膿、血、肪脂、㵪、髑髏、腦。
何者是身為？地種是也？
水種是也？火種是耶？
風種是也？為父種、母種所造耶？
從何處來？為誰所造？
眼、耳、鼻、口、身、心，此終當生何處？
如是。諸比丘！名曰念身，便得具足，成大果報，
諸善普至，得甘露味，至無為處，便成神通，
除諸亂想，獲沙門果，自致涅槃。
是故，諸比丘！常當思惟，不離身念，便當獲此諸善功德。
如是，諸比丘！當作是學。」
^cb556c12爾時，諸比丘聞佛所說，歡喜奉行。
^n10【一〇】
^cb556c13聞如是：
一時，佛在舍衛國祇樹給孤獨園。
^cb556c14爾時，世尊告諸比丘：「當修行一法，當廣布一法；
修行一法已，便有名譽，成大果報，諸善普至，
得甘露味，至無為處，便成神通，除諸亂想，
逮沙門果，自致涅槃。
云何為一法？所謂念死。」
^cb556c18佛告諸比丘：「云何修行念死，便有名譽，
成大果報，諸善普至，得甘露味，至無為處，
便成神通，除諸亂想，獲沙門果，自致涅槃？」
^cb556c21爾時，諸比丘白世尊曰：「諸法之本，如來所宣。
唯願世尊為諸比丘說此妙法，諸比丘從如來聞法已，便當受持。」
^cb556c24爾時，世尊告諸比丘：「諦聽！
諦聽！善思念之，吾當為汝廣分別說。」
^cb556c25諸比丘對曰：「如是。
世尊！」諸比丘前受教已。
^cb556c26世尊告曰：「若有比丘正身正意，結跏趺坐，
繫念在前，無有他想，專精念死。
所謂死者，此沒生彼，往來諸趣，命逝不停，
諸根散壞，如腐敗木，命根斷絕，宗族分離，
無形無響，亦無相貌。
如是，諸比丘！名曰念死，便得具足，成大果報，
諸善普至，得甘露味，至無為處，便成神通，
除諸亂想，獲沙門果，自致涅槃。
是故，諸比丘！常當思惟，不離死念，便當獲此諸善功德。
如是，諸比丘！當作是學。」
^cb557a6爾時，諸比丘聞佛所說，歡喜奉行。
^gatha佛、法及聖眾，乃至竟死念，
^gatha雖與上同名，其義各別異。
增壹阿含經卷第二

^pb1^folio#agmu3增壹阿含經卷第三
^lb^au〔東晉罽賓三藏瞿曇僧伽提婆譯〕
^lb^ck4【弟子品】弟子品第四
^n1【一】
^cb557a17聞如是：
一時，佛在舍衛國祇樹給孤獨園。
^cb557a18爾時，世尊告諸比丘：「我聲聞中第一比丘，
寬仁博識，善能勸化，將養聖眾，不失威儀，所謂阿若拘隣比丘是。
初受法味，思惟四諦，亦是阿若拘隣比丘。
善能勸導，福度人民，所謂優陀夷比丘是。
速成神通，中不有誨，所謂摩訶男比丘是。
恒飛虛空，足不蹈地，善肘比丘是。
乘虛教化，意無榮冀，所謂婆破比丘是。
居樂天上，不處人中，所謂牛跡比丘是。
恒觀惡露不淨之想，善勝比丘是。
將養聖眾，四事供養，所謂優留毘迦葉比丘是。
心意寂然，降伏諸結，所謂江迦葉比丘是。
觀了諸法，都無所著，所謂象迦葉比丘是。」
^gatha拘隣、陀夷、男　善肘、婆第五
^gatha牛跡及善勝　迦葉三兄弟
^n2【二】
^cb557b4「我聲聞中第一比丘，威容端正，行步庠序，所謂馬師比丘是。
智慧無窮，決了諸疑，所謂舍利弗比丘是。
神足輕舉，飛到十方，所謂大目揵連比丘是。
勇猛精進，堪任苦行，所謂二十億耳比丘是。
十二頭陀，難得之行，所謂大迦葉比丘是。
天眼第一，見十方域，所謂阿那律比丘是。
坐禪入定，心不錯亂，所謂離曰比丘是。
能廣勸率，施立齋講，陀羅婆摩羅比丘是。
安造房舍，興招提僧，所謂小陀羅婆摩羅比丘是。
貴豪種族，出家學道，所謂羅吒婆羅比丘是。
善分別義，敷演道教，所謂大迦旃延比丘是。」
^gatha馬師、舍利弗　拘律、耳、迦葉
^gatha阿那律、離曰　摩羅、吒、旃延
^n3【三】
^cb557b18「我聲聞中第一比丘，堪任受籌，不違禁法，所謂軍頭波漢軍頭波漠比丘是。
降伏外道，履行正法，所謂賓頭盧比丘是。
瞻視疾病，供給醫藥，所謂識比丘是。
四事供養衣被、飲食，亦是識比丘。
能造偈頌，嘆如來德，鵬耆舍比丘是。
言論辯了而無疑滯，亦是鵬耆舍比丘。
得四辯才，觸難答對，所謂摩訶拘絺羅比丘是。
清淨閑居，不樂人中，所謂堅牢比丘是。
乞食耐辱，不避寒暑，所謂難提比丘是。
獨處靜坐，專意念道，所謂今毘羅比丘是。
一坐一食，不移乎處，所謂施羅比丘是。
守持三衣，不離食、息，所謂浮彌比丘是。」
^gatha軍頭、賓頭盧　識、鵬、拘絺羅
^gatha善牢及難提　今毘、施羅、彌
^n4【四】
^cb557c3「我聲聞中第一比丘，樹下坐禪，意不移轉，所謂狐疑離曰比丘是。
苦身露坐，不避風雨，所謂婆嗟比丘是。
獨樂空閑，專意思惟，所謂陀素比丘是。
著五納衣，不著榮飾，所謂尼婆比丘是。
常樂塚間，不處人中，所謂優多羅比丘是。
恒坐草蓐，日福度人，所謂盧醯甯比丘是。
不與人語，視地而行，所謂優鉗摩尼江比丘是。
坐起行步，常入三昧，所謂刪提比丘是。
好遊遠國，教授人民，所謂曇摩留支比丘是。
喜集聖眾，論說法味，所謂迦淚比丘是。」
^gatha狐疑、婆蹉離　陀蘇、婆、優多
^gatha盧醯、優迦摩　息、曇摩留、淚
^n5【五】
^cb557c16「我聲聞中第一比丘，壽命極長，終不中夭，所謂婆拘羅比丘是。
常樂閑居，不處眾中，所謂婆拘羅比丘是。
能廣說法，分別義理，所謂滿願子比丘是。
奉持戒律，無所觸犯，優波離比丘是。
得信解脫，意無猶豫，所謂婆迦利比丘是。
天體端正，與世殊異，所謂難陀比丘是。
諸根寂靜，心不變易，亦是難陀比丘。
辯才卒發，解人疑滯，所謂婆陀比丘是。
能廣說義，理不有違，所謂斯尼比丘是。
喜著好衣，行本清淨，所謂天須菩提比丘是。
常好教授諸後學者，難陀迦比丘是。
善誨禁戒比丘尼僧，所謂須摩那比丘是。」
^gatha婆拘、滿、波離　婆迦利、難陀
^gatha陀、尼、須菩提　難陀、須摩那
^n6【六】
^cb558a7「我聲聞中第一比丘，功德盛滿，所適無短，所謂尸婆羅比丘是。
具足眾行道品之法，所謂優波先迦蘭陀子比丘是。
所說和悅，不傷人意，所謂婆陀先比丘是。
修行安般，思惟惡露，所謂摩訶迦延那比丘是。
計我無常，心無有想，所謂優頭槃比丘是。
能雜種論，暢悅心識，所謂拘摩羅迦葉比丘是。
著弊惡衣，無所羞恥，所謂面王比丘是。
不毀禁戒，誦讀不懈，所謂羅雲比丘是。
以神足力能自隱曀，所謂般兔比丘是。
能化形體，作若干變，所謂周利般兔比丘是。」
^gatha尸婆、優波先　婆陀、迦延那
^gatha優頭、王、迦葉　羅雲、二般兔
^n7【七】
^cb558a20「我聲聞中第一比丘，豪族富貴，天性柔和，所謂釋王比丘是。
乞食無厭足，教化無窮，所謂婆提婆羅比丘是。
氣力強盛，無所畏難，亦是婆提婆羅比丘是。
音響清徹，聲至梵天，所謂羅婆那婆提比丘是。
身體香潔，熏乎四方，鴦迦闍比丘是。
我聲聞中第一比丘，知時明物，所至無疑，
所憶不忘，多聞廣遠，堪任奉上，所謂阿難比丘是。
莊嚴服飾，行步顧影，所謂迦持利比丘是。
諸王敬待，群臣所宗，所謂月光比丘是。
天人所奉，恒朝侍省，所謂輸提比丘是。
以捨人形，像天之貌，亦是輸提比丘。
諸天師導，旨授正法，所謂天比丘是。
自憶宿命無數劫事，所謂菓衣比丘是。」
^gatha釋王、婆提波　羅婆、鴦迦闍
^gatha阿難、迦、月光　輸提、天、婆醯
^n8【八】
^cb558b7「我聲聞中第一比丘，體性利根，智慧淵遠，所謂鴦掘魔比丘是。
能降伏魔外道邪業，所謂僧迦摩比丘是。
入水三昧，不以為難，所謂質多舍利弗比丘是。
廣有所識，人所敬念，亦是質多舍利弗比丘是。
入火三昧，普照十方，所謂善來比丘是。
能降伏龍，使奉三尊，所謂那羅陀比丘是。
降伏鬼神，改惡修善，所謂鬼陀比丘是。
降乾沓和，懃行善行，所謂毘盧遮比丘是。
恒樂空定，分別空義，所謂須菩提比丘是。
志在空寂，微妙德業，亦是須菩提比丘。
行無想定，除去諸念，所謂耆利摩難比丘是。
入無願定，意不起亂，所謂焰盛比丘是。」
^gatha鴦掘、僧迦摩　質多、婆、那羅
^gatha閱叉、浮盧遮　善業及摩難
^n9【九】
^cb558b22「我聲聞中第一比丘，入慈三昧，心無恚怒，梵摩達比丘是。
入悲三昧，成就本業，所謂須深比丘是。
得喜行德，無若干想，所謂娑彌陀比丘是。
常守護心，意不捨離，所謂躍波迦比丘是。
行焰盛三昧，終不解脫，所謂曇彌比丘是。
言語麁獷，不避尊貴，所謂比利陀婆遮比丘是。
入金光三昧，亦是比利陀婆遮比丘。
入金剛三昧，不可沮壞，所謂無畏比丘是。
所說決了，不懷怯弱，所謂須泥多比丘是。
恒樂靜寂，意不處亂，所謂陀摩比丘是。
義不可勝，終不可伏，所謂須羅陀比丘是。」
^gatha梵摩達、須深　娑彌、躍、曇彌
^gatha毘利陀、無畏　須泥陀、須羅
^n10【一〇】
^cb558c7「我聲聞中第一比丘，曉了星宿，預知吉凶，所謂那伽波羅比丘是。
恒喜三昧，禪悅為食，所謂婆私吒比丘是。
常以喜為食，所謂須夜奢比丘是。
恒行忍辱，對至不起，所謂滿願盛明比丘是。
修習日光三昧，所謂彌奚比丘是。
明算術法，無有差錯，所謂尼拘留比丘是。
分別等智，恒不忘失，所謂鹿頭比丘是。
得雷電三昧者，不懷恐怖，所謂地比丘是。
觀了身本，所謂頭那比丘是。
最後取證得漏盡通，所謂須拔比丘是。」
^gatha那迦、吒、舍那　彌奚、尼拘留
^gatha鹿頭、地、頭那　須拔最在後
^cb558c19此百賢聖，悉應廣演。
^lb^ck5【比丘尼品】增壹阿含經比丘尼品第五
^n1【一】
^cb558c21「我聲聞中第一比丘尼，久出家學，國王所敬，所謂大愛道瞿曇彌比丘尼是。
智慧聰明，所謂讖摩比丘尼是。
神足第一，感致諸神，所謂優鉢華色比丘尼是。
行頭陀法，十一限礙，所謂機梨舍瞿曇彌比丘尼是。
天眼第一，所照無礙，所謂奢拘梨比丘尼是。
坐禪入定，意不分散，所謂奢摩比丘尼是。
分別義趣，廣演道教，所謂波頭蘭闍那比丘尼是。
奉持律教，無所加犯，所謂波羅遮那比丘尼是。
得信解脫，不復退還，所謂迦旃延比丘尼是。
得四辯才，不懷怯弱，所謂最勝比丘尼是。」
^gatha大愛及讖摩　優鉢、機曇彌
^gatha拘利、奢、蘭闍　那羅、迦旃、勝
^n2【二】
^cb559a10「我聲聞中第一比丘尼，自識宿命無數劫事，所謂拔陀迦毘離比丘尼是。
顏色端正，人所敬愛，所謂醯摩闍比丘尼是。
降伏外道，立以正教，所謂輸那比丘尼是。
分別義趣，廣說分部，所謂曇摩提那比丘尼是。
身著麁衣，不以為愧，所謂優多羅比丘尼是。
諸根寂靜，恒若一心，所謂光明比丘尼是。
衣服齊整，常如法教，所謂禪頭比丘尼是。
能雜種論，亦無疑滯，所謂檀多比丘尼是。
堪任造偈，讚如來德，所謂天與比丘尼是。
多聞博知恩慧接下，所謂瞿卑比丘尼是。」
^gatha拔陀、闍、輸那　曇摩那、優多
^gatha光明、禪、檀多　天與及瞿卑
^n3【三】
^cb559a23「我聲聞中第一比丘尼，恒處閑靜，不居人間，所謂無畏比丘尼是。
苦體乞食，不擇貴賤，所謂毘舍佉比丘尼是。
一處一坐，終不移易，所謂拔陀婆羅比丘尼是。
遍行乞求，廣度人民，所謂摩怒呵利比丘尼是。
速成道果，中間不滯，所謂陀摩比丘尼是。
執持三衣，終不捨離，所謂須陀摩比丘尼是。
恒坐樹下，意不改易，所謂珕須那比丘尼是。
恒居露地，不念覆蓋，所謂奢陀比丘尼是。
樂空閑處，不在人間，所謂優迦羅比丘尼是。
長坐草蓐，不著服飾，所謂離那比丘尼是。
著五納衣，以次分越，所謂阿奴波摩比丘尼是。」
^gatha無畏、多毘舍　婆陀、阿奴波
^gatha檀、須檀、奢多　優迦、離、阿奴
^n4【四】
^cb559b9「我聲聞中第一比丘尼，樂空塚間，所謂優迦摩比丘尼是。
多遊於慈，愍念生類，所謂清明比丘尼是。
悲泣眾生，不及道者，所謂素摩比丘尼是。
喜得道者，願及一切，所謂摩陀利比丘尼是。
護守諸行，意不遠離，所謂迦羅伽比丘尼是。
守空執虛，了之無有，所謂提婆修比丘尼是。
心樂無想，除去諸著，所謂日光比丘尼是。
修習無願，心恒廣濟，所謂末那婆比丘尼是。
諸法無疑，度人無限，所謂毘摩達比丘尼是。
能廣說義，分別深法，所謂普照比丘尼是。」
^gatha優迦、明、素摩　摩陀、迦、提婆
^gatha日光、摩那婆　毘摩達、普照
^n5【五】
^cb559b22「我聲聞中第一比丘尼，心懷忍辱，如地容受，所謂曇摩提比丘尼是。
能教化人，使立檀會，所謂須夜摩比丘尼是。
辦具床座，亦是須夜摩比丘尼是。
心已永息，不興亂想，所謂因陀闍比丘尼是。
觀了諸法，而無厭足，所謂龍比丘尼是。
意強勇猛，無所染著，所謂拘那羅比丘尼是。
入水三昧，普潤一切，所謂婆須比丘尼是。
入焰光三昧，悉照萠類，所謂降提比丘尼是。
觀惡露不淨，分別緣起，所謂遮波羅比丘尼是。
育養眾人，施與所乏，守迦比丘尼是。
我聲聞中最後第一比丘尼，拔陀軍陀羅拘夷國比丘尼是。」
^gatha曇摩、須夜摩　因提、龍、拘那
^gatha婆須、降、遮波　守迦、拔陀羅
^cb559c7此五十比丘尼，當廣說如上。
^lb^ck6【清信士品】增壹阿含經清信士品第六
^n1【一】
^cb559c9「我弟子中，初聞法藥，成賢聖證，三果商客是。
第一智慧，質多長者是。
神德第一，所謂犍提阿藍是。
降伏外道，所謂掘多長者是。
能說深法，所謂優波掘長者是。
恒坐禪思，呵侈阿羅婆是。
降伏魔宮，所謂勇健長者是。
福德盛滿，闍利長者是。
大檀越主，所謂須達長者是。
門族成就，泯兔長者是。」
^gatha三果、質、乾提　掘、波及羅婆
^gatha勇、闍利、須達　泯兔是謂十
^n2【二】
^cb559c19「我弟子中第一優婆塞，好問義趣，所謂生漏婆羅門是。
利根通明，所謂梵摩俞是。
諸佛信使，御馬摩納是。
計身無我，喜聞笒婆羅門是。
論不可勝，毘裘婆羅門是。
能造誦偈，優婆離長者是。
言語速疾，亦是優波離長者。
喜施好寶，不有悋心，所謂殊提長者是。
建立善本，所謂優迦毘舍離是。
能說妙法，所謂最上無畏優婆塞是。
所說無畏，善察人根，所謂頭摩大將領毘舍離是。」
^gatha生漏、梵摩俞　御馬及聞笒
^gatha毘裘、優波離　殊提、優、畏、摩
^n3【三】
^cb560a5「我弟子中第一優婆塞，好喜惠施，所謂毘沙王是。
所施狹少，光明王是。
建立善本，王波斯匿是。
得無根善信，起歡喜心，所謂王阿闍世是。
至心向佛，意不變易，所謂優填王是。
承事正法，所謂月光王子是。
供奉聖眾，意恒平等，所謂造祇洹王子是。
常喜濟彼，不自為己，師子王子是。
善恭奉人，無有高下，無畏王子是。
顏貌端正，與人殊勝，所謂雞頭王子是。」
^gatha毘沙王、光明　波斯匿、闍王
^gatha月、祇桓、優填　師子、畏、雞頭
^n4【四】
^cb560a16「我弟子中第一優婆塞，恒行慈心，所謂不尼長者是。
心恒悲念一切之類，所謂摩訶納釋種是。
常行喜心，所謂拔陀釋種是。
恒行護心，不失善行，所謂毘闍先優婆塞是。
堪任行忍，所謂師子大將是。
能雜種論，所謂毘舍御優婆塞是。
賢聖默然，難提婆羅優婆塞是。
懃修善行，無有休息，所謂優多羅優婆塞是。
諸根寂靜，所謂天摩優婆塞是。
我弟子中最後受證，所謂拘夷那摩羅是。」
^gatha不尼、摩訶納　拔陀、優多羅
^gatha師子、毘舍、離　優多、天、摩羅
^cb560a27四十優婆塞盡，當廣說如上。
^lb^ck7【清信女品】增壹阿含經清信女品第七
^n1【一】
^cb560a29「我弟子中第一優婆斯，初受道證，所謂難陀難陀婆羅優婆斯是。
智慧第一，久壽多羅優婆斯是。
恒喜坐禪，須毘耶女優婆斯是。
慧根了了，毘浮優婆斯是。
堪能說法，鴦竭闍優婆斯是。
善演經義，跋陀娑羅須焰摩優婆斯是。
降伏外道，婆修陀優婆斯是。
音響清徹，無優優婆斯是。
能種種論，婆羅陀優婆斯是。
勇猛精進。所謂須頭優婆斯是。」
^gatha難陀陀、久壽　須、毘、鴦竭闍
^gatha須焰及無優　婆羅陀、須頭
^n2【二】
^cb560b11「我弟子中第一優婆斯，供養如來，所謂摩利夫人是。
承事正法，所謂須賴婆夫人是。
供養聖眾，捨彌夫人是。
瞻視當來過去賢士，所謂月光夫人是。
檀越第一，雷電夫人是。
恒行慈三昧，所謂摩訶光優婆斯是。
行悲哀愍，毘提優婆斯是。
喜心不絕，拔提優婆斯是。
行守護業，難陀母優婆斯是。
得信解脫，照曜優婆斯是。」
^gatha摩利、須賴婆　捨彌、光月、雷
^gatha大光、毘提、陀　難陀及照曜
^n3【三】
^cb560b21「我弟子中第一，恒行忍辱，所謂無優優婆斯是。
行空三昧，所謂毘讎先優婆斯是。
行無想三昧，所謂優那陀優婆斯是。
行無願三昧，無垢優婆斯是。
好教授彼，尸利夫人優婆斯是。
善能持戒，鴦竭摩優婆斯是。
形貌端正，雷焰優婆斯是。
諸根寂靜，最勝優婆斯是。
多聞博知，泥羅優婆斯是。
能造頌偈，脩摩迦提須達女優婆斯是。
無所怯弱，亦是須達女優婆斯是。
我聲聞中最後取證優婆斯者，所謂藍優婆斯是。」
^gatha無優、毘讎先　優那、無垢、尸
^gatha鴦竭、雷焰、勝　泥、脩、藍摩女
^cb560c4此三十優婆斯，廣說如上。
^lb^ck8【阿須倫品】增壹阿含經阿須倫品第八
^n1【一】
^cb560c6聞如是：
一時，佛在舍衛國祇樹給孤獨園。
^cb560c7爾時，世尊告諸比丘：「受形大者，莫過阿須倫王。
比丘當知，阿須倫形廣長八萬四千由延，口縱廣千由旬。
比丘當知，或有是時，阿須倫王欲觸犯日時，
倍復化身十六萬八千由旬，往日月前。
日月王見已，各懷恐怖，不寧本處。
所以然者，阿須倫形甚可畏故。
彼日月王以懷恐懼，不復有光明；然阿須倫不敢前捉日月。
何以故？日月威德有大神力，壽命極長，
顏色端正，受樂無窮。
欲知壽命長短者，住壽一劫。
復是此間眾生福祐，令日月王不為阿須倫所見觸惱。
爾時，阿須倫便懷愁憂，即於彼沒。
^cb560c18「如是。諸比丘！弊魔波旬恒在汝後，求其方便，壞敗善根。
波旬便化極妙奇異色、聲、香、味、細滑之法，欲迷亂諸比丘意。
波旬作是念：『我當會遇得比丘眼便，亦當得耳、
鼻、口、身、意之便。』爾時，比丘雖見極妙六情之法，心不染著。
爾時，弊魔波旬便懷愁憂，即退而去。
所以然者，多薩阿竭、阿羅呵威力所致。
何以故？諸比丘不近色、聲、香、味、細滑法。
爾時，比丘恒作是學，受人信施，極為甚難，
不可消化，墮墜五趣，不得至無上正真之道。
要當專意，未獲者獲，未得者得，未度者度，未得證者教令成證。
是故，諸比丘！未有信施，不起想念；以有信施，
便能消化，不起染著。
如是，諸比丘！當作是學。」
^cb561a6爾時，諸比丘聞佛所說，歡喜奉行。
^n2【二】
^cb561a8聞如是：
一時，佛在舍衛國祇樹給孤獨園。
^cb561a9爾時，世尊告諸比丘：「若有一人出現於世，
多饒益人，安隱眾生，愍世群萌，欲使天、人獲其福祐。
云何為一人？所謂多薩阿竭、阿羅呵、三耶三佛。
是謂一人出現於世，多饒益人，安隱眾生，
愍世群萌，欲使天、人獲其福祐。
是故，諸比丘！常興恭敬於如來所。
是故，諸比丘！當作是學。」
^cb561a15爾時，諸比丘聞佛所說，歡喜奉行。
^n3【三】
^cb561a17聞如是：
一時，佛在舍衛國祇樹給孤獨園。
^cb561a18爾時，世尊告諸比丘：「若有一人出現於世，
便有一人入道在於世間，亦有二諦、三解脫門、
四諦真法、五根、六邪見滅、七覺意、賢聖八道品、
九眾生居、如來十力、十一慈心解脫，便出現於世。
云何為一人？所謂多薩阿竭、阿羅呵、三耶三佛。
是謂一人出現於世，便有一人入道在於世間，
亦有二諦、三解脫門、四諦真法、五根、六邪見滅、
七覺意、賢聖八道品、九眾生居、如來十力、
十一慈心解脫，便出現於世。
是故，諸比丘！常興恭敬於如來所，亦當作是學。」
^cb561a28爾時，諸比丘聞佛所說，歡喜奉行。
^n4【四】
^cb561b1聞如是：
一時，佛在舍衛國祇樹給孤獨園。
^cb561b2爾時，世尊告諸比丘：「若有一人出現於世，便有智慧光明出現於世。
云何為一人？所謂多薩阿竭、阿羅呵、三耶三佛。
是謂一人出現於世，便有智慧光明出現於世。
是故，諸比丘！當信心向佛，無有傾邪。
如是，諸比丘！當作是學。」
^cb561b7爾時，諸比丘聞佛所說，歡喜奉行。
^n5【五】
^cb561b9聞如是：
一時，佛在舍衛國祇樹給孤獨園。
^cb561b10爾時，世尊告諸比丘：「若有一人出現於世，無明大冥便自消滅。
爾時，凡愚之士為此無明所見纏結，生死所趣，
如實不知，周旋往來今世、後世，從劫至劫，
無有解已；若多薩阿竭、阿羅呵、三耶三佛出現世時，無明大闇便自消滅。
是故，諸比丘！當念承事諸佛。
如是，諸比丘！當作是學。」
^cb561b16爾時，諸比丘聞佛所說，歡喜奉行。
^n6【六】
^cb561b18聞如是：
一時，佛在舍衛國祇樹給孤獨園。
^cb561b19爾時，世尊告諸比丘：「若有一人出現於世，便有三十七品出現於世。
云何三十七品道？
所謂四意止、四意斷、四神足、五根、五力、
七覺意、八真行，便出現於世。
云何為一人？所謂多薩阿竭、阿羅呵、三耶三佛。
是故，諸比丘！常當承事於佛，亦當作是學。」
^cb561b24爾時，諸比丘聞佛所說，歡喜奉行。
^n7【七】
^cb561b26聞如是：
一時，佛在舍衛國祇樹給孤獨園。
^cb561b27爾時，世尊告諸比丘：「若有一人沒盡於世，
人民之類多懷愁憂，天及人民普失廕覆。
云何為一人？所謂多薩阿竭、阿羅呵、三耶三佛。
是謂一人沒盡於世，人民之類多懷愁憂，天及人民普失廕覆。
所以然者，若多薩阿竭於世滅盡，三十七品亦復滅盡。
是故，諸比丘！常當恭敬於佛。
如是，諸比丘！當作是學。」
^cb561c5爾時，諸比丘聞佛所說，歡喜奉行。
^n8【八】
^cb561c6聞如是：
一時，佛在舍衛國祇樹給孤獨園。
^cb561c7爾時，世尊告諸比丘：「若有一人出現於世，
爾時天及人民便蒙光澤，便有信心於戒、
聞、施、智慧，猶如秋時月光盛滿而無塵穢，普有所照。
此亦如是。若多薩阿竭、阿羅呵、三耶三佛出現世間，
天及人民便蒙光澤，有信心於戒、聞、施、
智慧，如月盛滿，普照一切。
是故，諸比丘！興恭敬心於如來所。
如是，諸比丘！當作是學。」
^cb561c14爾時，諸比丘聞佛所說，歡喜奉行。
^n9【九】
^cb561c16聞如是：
一時，佛在舍衛國祇樹給孤獨園。
^cb561c17爾時，世尊告諸比丘：「若有一人出現於世，
爾時天及人民皆悉熾盛，三惡眾生便自減少。
猶如國界聖王治化時，彼城中人民熾盛，隣國力弱。
此亦如是。若多薩阿竭出現世時，三惡趣道便自減少。
如是，諸比丘！當信向佛。
是故，諸比丘！當作是學。」
^cb561c22爾時，諸比丘聞佛所說，歡喜奉行。
^n10【一〇】
^cb561c24聞如是：
一時，佛在舍衛國祇樹給孤獨園。
^cb561c25爾時，世尊告諸比丘：「若有一人出現於世，
無與等者，不可摸則，獨步無侶，無有儔匹，
諸天、人民無能及者，信、戒、聞、施、智慧，無能及者。
云何為一人？所謂多薩阿竭、阿羅呵、三耶三佛。
是謂一人出現於世，無與等者，不可摸則，
獨步無伴，無有儔匹，諸天、人民無能及者，
信、戒、聞、施、智慧，皆悉具足。
是故，諸比丘！當信敬於佛。
如是，諸比丘！當作是學。」
^cb562a3爾時，諸比丘聞佛所說，歡喜奉行。
^gatha須倫、益一道　光明及闇冥
^gatha道品、沒盡、信　熾盛、無與等
增壹阿含經卷第三

^pb1^folio#agmu4增壹阿含經卷第四
^lb^au〔東晉罽賓三藏瞿曇僧伽提婆譯〕
^lb^ck9【一子品】一子品第九
^n1【一】
^cb562a14聞如是：
一時，佛在舍衛國祇樹給孤獨園。
^cb562a15爾時，世尊告諸比丘：「猶如母人，心懷篤信，
唯有一子，恒作是念：『云何當教，使成為人？』」
^cb562a17爾時，諸比丘白世尊曰：「我等，世尊！
不解此義。世尊是諸法之本，如來所陳，靡不承受。
唯願世尊與諸比丘說此深法，聞已奉行。」
^cb562a20爾時，世尊告諸比丘：「諦聽！
諦聽！善思念之，吾當為汝分別其義。」
^cb562a21諸比丘對曰：「如是。
世尊！」爾時，諸比丘從佛受教。
^cb562a22世尊告曰：「猶彼優婆斯心懷篤信，作是教訓：
『汝今在家，當如質多長者，亦如象童子。
所以然者，此是其限，此是其量。
世尊受證弟子，所謂質多長者、象童子也。』
若童子意欲剃除鬚髮，著三法衣，出家學道，
當如舍利弗、目犍連比丘。
所以然者，此是其限，此是其量。
所謂舍利弗、目犍連比丘！
好學正法，莫作邪業，興起非法；設汝生此染著之想，便當墜墮三惡趣中。
善念專心，不得者得，不獲者獲，未得證者，今當受證。
所以然者，諸比丘！
信施之重，實不可消，令人不得至道。
是故，諸比丘！莫生染著之意，已生當滅。
如是，諸比丘！當作是學。」
^cb562b6爾時，諸比丘聞佛所說，歡喜奉行。
^n2【二】
^cb562b8聞如是：
一時，佛在舍衛國祇樹給孤獨園。
^cb562b9爾時，世尊告諸比丘：「篤信優婆斯唯有一女，彼當云何教訓成就？」
^cb562b10爾時，諸比丘白世尊曰：「我等，世尊！
不解此義。世尊是諸法之本，如來所陳，靡不承受。
唯願世尊與諸比丘說此深法，聞已奉行。」
^cb562b13爾時，世尊告諸比丘：「諦聽！
諦聽！善思念之，吾當為汝分別其義。」
^cb562b15諸比丘對曰：「如是。」
爾時，諸比丘從佛受教。
^cb562b16世尊告曰：「猶彼篤信優婆斯教訓女曰：
『汝今在家者，當如拘讎多羅優婆斯、難陀母。
所以然者，此是其限，此是其量。
世尊受證弟子，所謂拘讎多羅優婆斯、難陀母是。』
若女意欲剃除鬚髮，著三法衣，出家學道者，
當如讖摩比丘尼、優鉢花色比丘尼。
所以然者，此是其量，此是其限。
所謂讖摩比丘尼、優鉢華色比丘尼，好學正法，
莫作邪業，興起非法；設汝生此染著之想，便當墜墮三惡趣中。
善念專心，不果者果，不獲者獲，未得證者，今當受證。
所以然者，諸比丘！
信施之重，實不可消，令人不得至道之趣。
是故，諸比丘！莫生染著之想，已生當滅。
如是，諸比丘！當作是學。」
^cb562b29爾時，諸比丘聞佛所說，歡喜奉行。
^n3【三】
^cb562c2聞如是：
一時，佛在舍衛國祇樹給孤獨園。
^cb562c3爾時，世尊告諸比丘：「我不見一法疾於心者，
無譬可喻，猶如獼猴捨一取一，心不專定。
心亦如是，前想、後想所不同者，以方便法不可摸則，心迴轉疾。
是故，諸比丘！凡夫之人不能觀察心意。
是故，諸比丘！常當降伏心意，令趣善道，亦當作是學。」
^cb562c8爾時，諸比丘聞佛所說，歡喜奉行。
^n4【四】
^cb562c10聞如是：
一時，佛在舍衛國祇樹給孤獨園。
^cb562c11爾時，世尊告諸比丘：「我不見一法疾於心者，
無譬可喻，猶如獼猴捨一取一，心不專定。
心亦如是，前想、後想所念不同，是故，諸比丘！
凡夫之人不能觀察心意所由。
是故，諸比丘！常當降伏心意，得趣善道，
是故，諸比丘！當作是學。」
^cb562c16爾時，諸比丘聞佛所說，歡喜奉行。
^n5【五】
^cb562c18聞如是：
一時，佛在舍衛國祇樹給孤獨園。
^cb562c19爾時，世尊告諸比丘：「我恒觀見一人心中所念之事，此人如屈伸臂頃墮泥𪏭中。
所以然者，由惡心故，心之生病墜墮地獄。」
^cb562c22爾時，世尊便說偈言：
^gatha「猶如有一人，心懷瞋恚想，
^gatha今告諸比丘，廣演其義趣。
^gatha今正是其時，設有命終者，
^gatha假令入地獄，由心穢行故。
^cb562c27「是故，諸比丘！當降伏心，勿生穢行。
如是，諸比丘！當作是學。」
^cb562c28爾時，諸比丘聞佛所說，歡喜奉行。
^n6【六】
^cb563a1聞如是：
一時，佛在舍衛國祇樹給孤獨園。
^cb563a2爾時，世尊告諸比丘：「我恒觀見一人心中所念之事，如屈伸臂頃而生天上。
所以然者，由善心故；已生善心，便生天上。」
^cb563a4爾時，世尊便說偈言：
^gatha「設復有一人，而生善妙心，
^gatha今告諸比丘，廣演其義趣。
^gatha今正是其時，設有命終者，
^gatha便得生天上，由心善行故。
^cb563a10「是故，諸比丘！當發淨意，勿生穢行。
如是，諸比丘！當作是學。」
^cb563a11爾時，諸比丘聞佛所說，歡喜奉行。
^n7【七】
^cb563a13聞如是：
一時，佛在舍衛國祇樹給孤獨園。
^cb563a14爾時，世尊告諸比丘：「我於此眾中，不見一法最勝最妙，
眩惑世人，不至永寂，縛著牢獄，無有解已。
所謂男子見女色已，便起想著，意甚愛敬，
令人不至永寂，縛著牢獄，無有解已，意不捨離，
周旋往來，今世後世，迴轉五道，動歷劫數。」
^cb563a19爾時，世尊便說偈曰：
^gatha「梵音柔軟聲，如來說難見；
^gatha或復有時見，繫念在目前。
^gatha亦莫與女人，往來與言語；
^gatha恒羅伺捕人，不得至無為。
^cb563a24「是故，諸比丘！當除諸色，莫起想著。
如是，諸比丘！當作是學。」
^cb563a25爾時，諸比丘聞佛所說，歡喜奉行。
^n8【八】
^cb563a27聞如是：
一時，佛在舍衛國祇樹給孤獨園。
^cb563a28爾時，世尊告諸比丘：「我於此眾中，不見一法最勝最妙，
眩惑世人，不生永寂，縛著牢獄，無有解已。
所謂女見男子色已，便起想著，意甚愛敬，
令人不至永寂，縛著牢獄，無有解已。
意不捨離，周旋往來，今世後世，迴轉五道，動歷劫數。」
^cb563b4爾時，世尊便說偈曰：
^gatha「若生顛倒想，興念恩愛心，
^gatha除念意染著，便無此諸穢。
^cb563b8「是故，諸比丘！當除諸色，莫起想著。
如是，諸比丘！當作是學。」
^cb563b9爾時，諸比丘聞佛所說，歡喜奉行。
^n9【九】
^cb563b11聞如是：
一時，佛在舍衛國祇樹給孤獨園。
^cb563b12爾時，世尊告諸比丘：「我於此眾中，不見一法，
無欲想便起欲想；已起欲想便增益。
無瞋恚想便起瞋恚；已起瞋恚便增多。
無睡眠想便起睡眠；已起睡眠便增多。
無調戲想便起調戲；已起調戲便增多。
無疑想便起疑想；已起疑想便增多。
亦當觀惡露不淨想，設作亂想，無欲想便有欲想；已有欲想便增多。
瞋恚、睡眠，本無疑想便起疑想；疑想已起便增多。
是故，諸比丘！莫作亂想，常當專意。
如是，諸比丘！當作是學。」
^cb563b21爾時，諸比丘聞佛所說，歡喜奉行。
^n10【一〇】
^cb563b23聞如是：
一時，佛在舍衛國祇樹給孤獨園。
^cb563b24爾時，世尊告諸比丘：「我於此法中，不見一法，
未有欲想便不生欲想；已生欲想便能滅之。
未生瞋恚想便不生，已生瞋恚想便能滅之。
未生睡眠想便不生；已生睡眠想便能滅之。
未生調戲想便不生；已生調戲想便能滅之。
未生疑想便不生；已生疑想便能滅之。
亦當觀惡露不淨，已觀惡露不淨，未生欲想便不生；已生便能滅之。
未生瞋恚便不生；已生瞋恚便能滅之。
乃至疑，未生疑想便不生；已生疑想便能滅之。
是故，諸比丘！常當專意觀不淨想。
如是，諸比丘！當作是學。」
^cb563c6爾時，諸比丘聞佛所說，歡喜奉行。
^gatha二斯及二心　一墮一生天
^gatha男女想受樂　二欲想在後
^lb^ck10【護心品】增壹阿含經護心品第十
^n1【一】
^cb563c11聞如是：
一時，佛在舍衛國祇樹給孤獨園。
^cb563c12爾時，世尊告諸比丘：「當修行一法，當廣布一法；
修行一法，廣布一法已，便得神通，諸行寂靜，
得沙門果，至泥洹界。
云何為一法？所謂無放逸行。
云何為無放逸行？
所謂護心也。云何護心？
於是，比丘！常守護心有漏、有漏法，當彼守護心有漏、
有漏法，於有漏法便得悅豫，亦有信樂，
住不移易，恒專其意，自力勸勉。
^cb563c19「如是。比丘！彼無放逸行，恒自謹慎。
未生欲漏便不生；已生欲漏便能使滅；
未生有漏便不生；已生有漏便能使滅；
未生無明漏便不生；已生無明漏便能使滅。
比丘於彼無放逸行，閑靜一處，恒自覺知而自遊戲，
欲漏心便得解脫，有漏心、無明漏心便得解脫。
已得解脫，便得解脫智，生死已盡，梵行已立，
所作已辦，更不復受有，如實知之。」
^cb563c27爾時，世尊便說斯偈：
^gatha「無憍甘露跡，放逸是死徑；
^gatha無慢則不死，慢者即是死。
^cb564a1「是故，諸比丘！當念修行無放逸行。
如是，諸比丘！當作是學。」
^cb564a2爾時，諸比丘聞佛所說，歡喜奉行。
^n2【二】
^cb564a4聞如是：
一時，佛在舍衛國祇樹給孤獨園。
^cb564a5爾時，世尊告諸比丘：「當修行一法，當廣布一法；
修行一法，廣布一法已，便得神通，諸行寂靜，
得沙門果，至泥洹處。
云何為一法？謂無放逸行於諸善法。
云何無放逸行？所謂不觸嬈一切眾生，
不害一切眾生，不惱一切眾生，是謂無放逸行。
彼云何名善法？所謂賢聖八道品：等見、
等方便、等語、等行、等命、等治、等念、等定，是謂善法。」
^cb564a12爾時，世尊便說偈曰：
^gatha「施一切眾生，不如法施人；
^gatha雖施眾生福，一人法施勝。
^cb564a16「是故，諸比丘！當修行善法。
如是，諸比丘！當作是學。」
^cb564a17爾時，諸比丘聞佛所說，歡喜奉行。
^n3【三】
^cb564a18聞如是：
一時，佛在舍衛國祇樹給孤獨園。
^cb564a19爾時，世尊告諸比丘：「當云何觀檀越施主？」
^cb564a20爾時，諸比丘白世尊曰：「世尊是諸法之王，
唯願世尊與諸比丘而說此義，聞已盡當奉持。」
^cb564a22爾時，世尊告諸比丘：「諦聽！
諦聽！善思念之，我當與汝分別其義。」
^cb564a23對曰：「如是。世尊！」爾時，諸比丘從佛受教。
^cb564a24世尊告曰：「檀越施主當恭敬，如子孝順父母，
養之、侍之，長益五陰，於閻浮利地現種種義。
觀檀越主能成人戒、聞、三昧、智慧。
諸比丘多所饒益，於三寶中無所罣礙，
能施卿等衣被、飲食、床榻、臥具、病瘦醫藥。
是故，諸比丘！當有慈心於檀越所，小恩常不忘，況復大者！
恒以慈心向彼檀越，說身、口、意清淨之行，
不可稱量，亦無有限。
身行慈，口行慈，意行慈，使彼檀越所施之物，
終不唐捐，獲其大果，成大福祐，有大名稱，
流聞世間，甘露法味。
如是，諸比丘！當作是學。」
^cb564b6爾時，世尊便說偈曰：
^gatha「施以成大財，所願亦成就；
^gatha王及諸賊盜，不能侵彼物。
^gatha施以得王位，紹繼轉輪處；
^gatha七寶具足成，本施之所致。
^gatha布施成天身，首著雜寶冠；
^gatha與諸妓女遊，本施之果報。
^gatha施得天帝釋，天王威力盛；
^gatha千眼莊嚴形，本施之果報。
^gatha布施成佛道，三十二相具；
^gatha轉無上法輪，本施之果報。」
^cb564b18爾時，諸比丘聞佛所說，歡喜奉行。
^n4【四】
^cb564b19聞如是：
一時，佛在舍衛國祇樹給孤獨園。
^cb564b20爾時，世尊告諸比丘：「檀越施主當云何承事、
供養，精進、持戒諸賢聖人？」
^cb564b21爾時，諸比丘白世尊曰：「世尊是諸法之王，
唯願世尊與諸比丘而說此義，盡當奉持。」
^cb564b23爾時，世尊告諸比丘：「諦聽！
諦聽！善思念之，我當與汝分別其義。」
^cb564b25對曰：「如是，世尊！」爾時，諸比丘從佛受教。
^cb564b26世尊告曰：「檀越施主承事、供養，精進、持戒諸多聞者，
猶如與迷者指示其路，糧食乏短而給施食，
恐怖之人令無憂惱，驚畏者教令莫懼，
無所歸者與作覆護，盲者作眼目，與病作醫王。
猶如田家農夫修治田業，除去穢草，便能成就穀食。
比丘常當除棄五盛陰病，求入無畏泥洹城中。
如是，諸比丘！檀越施主承事、供養，精進、
持戒諸多聞者，當施。」
^cb564c5爾時，阿那邠持長者集在彼眾，爾時長者阿那邠持白世尊曰：
「如是，世尊！如是，如來！
一切施主及與受者猶吉祥瓶，諸受施人如毘沙王，
勸人行施如親父母，受施之人是後世良祐，一切施主及與受者猶如居士。」
^cb564c10世尊告曰：「如是，長者！
如汝所言。」
阿那邠持長者白世尊曰：「自今已後，門不安守，
亦不拒逆比丘、比丘尼、優婆塞、優婆斯，及諸行路乏糧食者。」
^cb564c13爾時，阿那邠持長者白世尊曰：「唯願世尊及比丘眾受弟子請。」
爾時，世尊默然受長者請。
^cb564c15爾時，長者見世尊默然受請，即禮佛三匝，
還歸所在，到舍已，即其夜辦具甘饌種種飯食，
廣敷坐具，自白：「時到，食具已辦，唯願世尊願時臨顧。」
^cb564c18爾時，世尊將諸比丘眾，著衣持鉢，詣舍衛城，
至長者家，到已，各自就座，諸比丘僧亦各隨次坐。
爾時，長者見佛、比丘眾坐定，手自斟酌，行種種飲食。
以行種種飲食，各收鉢坐，更取卑座，在如來前欲聽聞法。
^cb564c23爾時，長者白世尊言：「善哉！
如來！聽諸比丘隨所須物三衣、鉢盂、鍼筒、
尼師壇、衣帶、法澡罐，及餘一切沙門雜物，盡聽弟子家取之。」
^cb564c26爾時，世尊告諸比丘：「汝等若須衣裳、鉢器及尼師壇、
法澡罐，及餘一切沙門雜物，聽使此取，
勿足疑難，起想著心。」
^cb564c29爾時，世尊與長者阿那邠持說微妙之法。
說妙法已，便從坐起而去。
^cb565a2當於爾時，阿那邠持復於四城門而廣惠施，
第五市中，第六在家，須食與食，須漿與漿，
須車乘、妓樂、香熏、瓔珞，悉皆與之。
^cb565a5爾時，世尊聞長者阿那邠持於四城門中廣作惠施，
復於大市布施貧乏，復於家內布施無量。
爾時，世尊告諸比丘：「我弟子中第一優婆塞好喜布施，所謂須達長者是。」
^cb565a8爾時，諸比丘聞佛所說，歡喜奉行。
^n5【五】
^cb565a10聞如是：
一時，佛在舍衛國祇樹給孤獨園。
^cb565a11爾時，阿那邠持長者便往至世尊所，頭面禮世尊足，在一面坐。
世尊告曰：「云何，長者！
貴家恒布施貧乏耶？」
^cb565a13長者對曰：「如是。世尊！
恒布施貧乏，於四城門而廣布施，復在家中給與所須。
世尊！我或時作是念，并欲布施野、飛鳥、
猪、狗之屬。我亦無是念，此應與，此不應與。
亦復無是念，此應與多，此應與少。
我恒有是念，一切眾生皆由食而存其命，
有食便存，無食便喪。」
^cb565a19世尊告曰：「善哉！善哉！
長者！汝乃以菩薩心，專精一意而廣惠施。
然此眾生由食得濟，無食便喪。
長者！汝當獲大果，得大名稱，有大果報，
聲徹十方，得甘露法味。
所以然者，菩薩之處恒以平等心而以惠施，
專精一意，念眾生類由食而存，有食便濟，無食便喪。
是謂，長者！菩薩心所安處而廣惠施。」
^cb565a26爾時，世尊便說偈曰：
^gatha「盡當普惠施，終無悋悔心，
^gatha必當遇良友，得濟到彼岸。
^cb565b1「是故，長者！當平等意而廣惠施。
如是，長者！當作是學。」
^cb565b2爾時，長者聞佛所說，歡喜奉行。
^n6【六】
^cb565b4聞如是：
一時，佛在舍衛國祇樹給孤獨園。
^cb565b5爾時，世尊告諸比丘：「如我今日審知眾生根原所趣，亦知布施之報。
最後一摶摶之餘，已不自食，惠施他人，爾時不起憎嫉之心如毛髮許。
以此眾生不知施之果報，如我皆悉知之。
施之果報，平等之報，心無有異。
是故，眾生不能平等施而自墮落，恒有慳嫉之心，纏裹心意。」
^cb565b11爾時，世尊便說偈曰：
^gatha「眾生不自覺，如來之言教；
^gatha常當普惠施，專向真人所。
^gatha志性以清淨，所獲福倍多；
^gatha等共分其福，後得大果報。
^gatha所施今善哉，心向廣福田；
^gatha於此人間逝，必生於天上。
^gatha以到彼善處，快樂自娛樂；
^gatha吉祥甚歡悅，一切無乏短。
^gatha以天威德業，玉女為營從；
^gatha平等之施報，故獲此福祐。」
^cb565b22爾時，諸比丘聞佛所說，歡喜奉行。
^n7【七】
^cb565b23聞如是：
一時，佛在舍衛國祇樹給孤獨園。
^cb565b24爾時，世尊告諸比丘：「汝等莫畏福報，所以然者，
此是受樂之應，甚可愛敬。
所以名為福者，有此大報。
汝等當畏無福。所以然者，此名苦之原本，
愁憂苦惱不可稱記，無有愛樂，此名無福。
比丘！昔我自念七年行慈心，復過七劫不來此世，
復於七劫中生光音天，復於七劫生空梵天處為大梵天，
無與等者統百千世界，三十六反為天帝釋形，無數世為轉輪王。
是故，諸比丘！作福莫惓。
所以然者，此名受樂之應，甚可愛敬，是謂名為福。
汝等當畏無福。所以然者，苦之原本，愁憂苦惱不可稱記，此名無福。」
^cb565c7爾時，世尊便說此偈：
^gatha「快哉福報，所願者得，速至滅盡，
^gatha到無為處。　正使億數，天魔波旬，
^gatha亦不能嬈，為福業者。
　彼恒自求，
^gatha賢聖之道，便盡除苦，後無有憂。
^cb565c12「是故，諸比丘！為福莫厭。
是故，諸比丘！當作是學。」
^cb565c13爾時，諸比丘聞佛所說，歡喜奉行。
^n8【八】
^cb565c14聞如是：
一時，佛在舍衛國祇樹給孤獨園。
^cb565c15爾時，世尊告諸比丘：「若有承順一法，不離一法，
魔波旬不能得其便，亦不能來觸嬈人。
云何為一法？謂功德福業。
所以然者，自憶往昔在道樹下，與諸菩薩集在一處，
弊魔波旬將諸兵眾數千萬億，種種形貌，
獸頭人身不可稱計，天、龍、鬼、神、阿須倫、
迦留羅、摩休勒等，皆來運集。
^cb565c21「時，魔波旬而語我言：『沙門速投于地！』
佛以福德大力，降伏魔怨，諸塵垢消，無有諸穢，便成無上正真道。
諸比丘！當觀此義，其有比丘功德具足者，
弊魔波旬不能得其便，壞其功德。」
^cb565c25爾時，世尊便說此偈：
^gatha「有福快樂，無福者苦，今世後世，
^gatha為福受樂。
^cb565c29「是故，諸比丘！為福莫惓。」
爾時，諸比丘聞佛所說，歡喜奉行。
^n9【九】
^cb566a2聞如是：
一時，佛在舍衛國祇樹給孤獨園。
^cb566a3爾時，世尊告諸比丘：「若有比丘修行一法，
便不能壞敗惡趣，一為趣善，一為趣泥洹。
云何修行一法，不能壞敗惡趣？
所謂心無篤信，是謂修此一法不壞敗惡趣。
云何修行一法趣善處者？
所謂心行篤信，是謂修此一法得趣善處。
云何修行一法得至泥洹？
所謂恒專心念，是謂修行此法得至泥洹。
是故謂，諸比丘！專精心意，念諸善本。
如是，諸比丘！當作是學。」
^cb566a11爾時，諸比丘聞佛所說，歡喜奉行。
^n10【一〇】
^cb566a13聞如是：
一時，佛在舍衛國祇樹給孤獨園。
^cb566a14爾時，世尊告諸比丘：「若有一人出現於世，
此眾生類便增壽益算，顏色光潤，氣力熾盛，
快樂無極，音聲和雅。
云何為一人？所謂如來、至真、等正覺。
此謂一人出現於世，此眾生類便增壽益算，
顏色光潤，氣力熾盛，快樂無極，音聲和雅。
是故，諸比丘！常當專精一心念佛。
如是，諸比丘！當作是學。」
^cb566a20爾時，諸比丘聞佛所說，歡喜奉行。
^gatha無慢二、念壇　二施、堅無厭
^gatha施福、魔波旬　惡趣及一人
增壹阿含經卷第四

^pb1^folio#agmu5增壹阿含經卷第五
^lb^au〔東晉罽賓三藏瞿曇僧伽提婆譯〕
^lb^ck11【不逮品】不逮品第十一
^n1【一】
^cb566b6聞如是：
一時，佛在舍衛國祇樹給孤獨園。
^cb566b7爾時，世尊告諸比丘：「當滅一法，我證卿等成阿那含。
云何為一法？所謂貪欲。
諸比丘！當滅貪欲，我證卿等得阿那含。」
^cb566b9爾時，世尊便說此偈：
^gatha「貪婬之所染，眾生墮惡趣；
^gatha當懃捨貪欲，便成阿那含。」
^cb566b13爾時，諸比丘聞佛所說，歡喜奉行。
^n2【二】
^cb566b14聞如是：
一時，佛在舍衛國祇樹給孤獨園。
^cb566b15爾時，世尊告諸比丘：「當滅一法，我證汝等成阿那含。
云何為一法？所謂瞋恚是。
諸比丘！當滅瞋恚，我證汝等得阿那含。」
^cb566b17爾時，世尊便說此偈：
^gatha「瞋恚之所染，眾生墮惡趣；
^gatha當懃捨瞋恚，便成阿那含。」
^cb566b21爾時，諸比丘聞佛所說，歡喜奉行。
^n3【三】
^cb566b22聞如是：
一時，佛在舍衛國祇樹給孤獨園。
^cb566b23爾時，世尊告諸比丘：「當滅一法，捨離一法，我證汝等成阿那含。
云何為一法？所謂愚癡。
是故，諸比丘！當滅愚癡，我與卿等證阿那含。」
^cb566b26爾時，世尊便說此偈：
^gatha「愚癡之所染，眾生墮惡趣；
^gatha當懃捨愚癡，便成阿那含。」
^cb566b29爾時，諸比丘聞佛所說，歡喜奉行。
^n4【四】
^cb566c1聞如是：
一時，佛在舍衛國祇樹給孤獨園。
^cb566c2爾時，世尊告諸比丘：「當滅一法，捨離一法，我證汝等成阿那含。
云何為一法？所謂慳貪。
是故，諸比丘！當滅慳貪，我證汝等阿那含。」
^cb566c5爾時，世尊便說此偈：
^gatha「慳貪之所染，眾生墮惡趣；
^gatha當懃捨慳貪，便成阿那含。」
^cb566c8爾時，諸比丘聞佛所說，歡喜奉行。
^n5【五】
^cb566c9聞如是：
一時，佛在舍衛國祇樹給孤獨園。
^cb566c10爾時，世尊告諸比丘：「我於此眾，初不見一法不可降伏，
難得時宜，受諸苦報，所謂心是。
諸比丘！此心不可降伏，難得時宜，受諸苦報。
是故，諸比丘！當分別心，當思惟心，善念諸善本。
如是，諸比丘！當作是學。」
^cb566c14爾時，諸比丘聞佛所說，歡喜奉行。
^n6【六】
^cb566c16聞如是：
一時，佛在舍衛國祇樹給孤獨園。
^cb566c17爾時，世尊告諸比丘：「我於此眾，初不見一法易降伏者，
易得時宜，受諸善報。
所謂心是。諸比丘！
當分別心，善念諸善本。
如是，諸比丘！當作是學。」
^cb566c20爾時，諸比丘聞佛所說，歡喜奉行。
^n7【七】
^cb566c22聞如是：
一時，佛在舍衛國祇樹給孤獨園。
^cb566c23爾時，世尊告諸比丘：「於此眾中，若有一人而作是念，我悉知之。
然後此人不以飲食，在大眾中而虛妄語。
我或復於異時，觀見此人，生染著心，念於財物，便於大眾中而作妄語。
所以然者，諸比丘！
財物染著甚為難捨，令人墜墮三惡道中，不得至無為之處！
是故，諸比丘！已生此心，便當捨離；設未生者，勿復興心染著財物。
如是，諸比丘！當作是學。」
^cb567a2爾時，諸比丘聞佛所說，歡喜奉行。
^n8【八】
^cb567a4聞如是：
一時，佛在舍衛國祇樹給孤獨園。
^cb567a5爾時，世尊告諸比丘：「於此眾中而作是念：
『正使命斷，不於眾中而作妄語。』
我或復於異時觀見此人，生染著心，念於財物，便於大眾中而作妄語。
所以然者，諸比丘！
財物染著甚為難捨，令人墮三惡道中，不得至無為之處！
是故，諸比丘！已生此心，便當捨離；若未生者，勿復興心染著財物。
如是，諸比丘！當作是學。」
^cb567a12爾時，諸比丘聞佛所說，歡喜奉行。
^n9【九】
^cb567a14聞如是：
一時，佛在羅閱城迦蘭陀竹園所，與大比丘眾五百人俱。
^cb567a15爾時，世尊告諸比丘：「云何，諸比丘！
頗有見提婆達兜清白之法乎？
然復提婆達兜為惡深重，受罪經劫不可療治。
於我法中，不見毫釐之善可稱記者。
以是之故，我今說提婆達兜諸罪之原首不可療治。
猶如有人而墮深廁，形體沒溺，無有一淨處。
有人欲來濟拔其命，安置淨處，遍觀廁側及彼人身，
頗有淨處，吾欲手捉拔濟出之。
彼人熟視，無一淨處而可捉者，便捨而去。
如是，諸比丘！我觀提婆達兜愚癡之人，
不見毫釐之法而可記者，受罪經劫不可療治。
所以然者，提婆達兜愚癡專意，偏著利養，
作五逆罪已，身壞命終，生惡趣中。
如是，諸比丘！利養深重，令人不得至安隱之處。
是故，諸比丘！以生利養心，便當捨離；若未生者，勿興染心。
如是，諸比丘！當作是學。」
^cb567b2爾時，諸比丘聞佛所說，歡喜奉行。
^n10【一〇】
^cb567b4聞如是：
一時，佛在羅閱城迦蘭陀竹園所，與大比丘眾五百人俱。
^cb567b5爾時，有一比丘聞如來記別調達，受罪一劫不可療治。
時，彼比丘便至尊者阿難所，共相問訊已，在一面坐。
爾時，彼比丘問阿難曰：「云何，阿難！
如來盡觀提婆達兜原本已，然後記別，受罪一劫不可療治乎？
頗有所由可得而記耶？」
^cb567b11時，阿難告曰：「如來所說終不虛設，身口所行而無有異。
如來真實記提婆達兜別，受罪深重，當經一劫不可療治。」
^cb567b13爾時，尊者阿難即從坐起至世尊所，頭面禮足，在一面住。
爾時，阿難白世尊曰：「有一比丘來至我所，
而作是說：『云何，阿難！
如來盡觀提婆達兜原本已，然後記別，受罪一劫不可療治乎？
頗有因緣可得記別耶？』
作是語已，各自捨去。」
^cb567b19世尊告曰：「彼比丘者必晚暮學出家，未久方來至我法中耳。
如來所說終不虛妄，云何於中復起猶豫？」
^cb567b21爾時，世尊告阿難曰：「汝往至彼，語比丘言：『如來呼卿。』」
^cb567b23阿難對曰：「如是。世尊！」
是時，阿難受世尊教，便往至彼比丘所，
到已，語彼比丘曰：「如來呼卿。」
彼比丘對曰：「如是。
尊者！」爾時，彼比丘便嚴衣服，共阿難至世尊所。
到已，禮世尊足，在一面坐。
^cb567b27爾時，世尊告彼比丘：「云何，愚人！
汝不信如來所說乎？
如來所教無有虛妄，汝今乃欲求如來虛妄。」
^cb567b29時，彼比丘白世尊曰：「提婆達兜比丘者，
有大神力，有大威勢。
云何世尊記彼一劫受罪重耶？」
^cb567c3佛告比丘曰：「護汝口語，勿於長夜受苦無量。」
^cb567c4爾時，世尊便說此偈：
^gatha「遊禪世俗通，至竟無解脫，
^gatha不造滅盡跡，復還墮地獄。
^cb567c7「若使我當見提婆達兜，身有毫釐之善法者，我終不記彼提婆達兜受罪一劫不可療治。
是故，愚人！我不見提婆達兜有毫釐之善法，
以是故，記彼提婆達兜受罪一劫不可療治。
所以然者，提婆達兜愚癡，貪著利養，起染著心，
作五逆惡，身壞命終，入地獄中。
所以然者，利養心重，敗人善本，令人不到安隱之處！
是故，諸比丘！設有利養心起，便當求滅；
若不有心，勿興想著。
如是，諸比丘！當作是學。」
^cb567c16爾時，彼比丘從坐起，整衣服，禮世尊足，
白世尊曰：「今自悔過，唯願垂恕！
愚癡所致，造不善行。
如來所說，無有二言，然我愚癡，起猶豫想。
唯願世尊受我悔過，改往修來。」
乃至再三。
^cb567c20世尊告曰：「善哉！比丘！
悔汝所念，恕汝不及，莫於如來興猶豫想。
今受汝悔過，後更莫作。」
乃至三四。
^cb567c23爾時，世尊便說此偈：
^gatha「設有作重罪，悔過更不犯，
^gatha此人應禁戒，拔其罪根原。」
^cb567c26爾時，彼比丘及四部眾聞佛所說，歡喜奉行。
^gatha四種阿那含　二心及二食
^gatha婆達二契經　智者當覺知
^lb^ck12【壹入道品】增壹阿含經壹入道品第十二
^n1【一】
^cb568a1聞如是：
一時，佛在舍衛國祇樹給孤獨園。
^cb568a2爾時，世尊告諸比丘：「有一入道，淨眾生行，
除去愁憂，無有諸惱，得大智慧，成泥洹證。
所謂當滅五蓋，思惟四意止。
云何名為一入？所謂專一心，是謂一入。
云何為道？所謂賢聖八品道，一名正見，
二名正治，三名正業，四名正命，五名正方便，
六名正語，七名正念，八名正定，是謂名道，是謂一入道。
^cb568a9「云何當滅五蓋？所謂貪欲蓋、瞋恚蓋、調戲蓋、
眠睡蓋、疑蓋，是謂當滅五蓋。
^cb568a10「云何思惟四意止？
於是，比丘內自觀身，除去惡念，無有愁憂；
外自觀身，除去惡念，無有愁憂；內外觀身，
除去惡念，無有愁憂。
內觀痛痛而自娛樂，外觀痛痛，內外觀痛痛；
內觀心而自娛樂，外觀心，內外觀心；內觀法，
外觀法，內外觀法而自娛樂。
^cb568a16「云何比丘內觀身而自娛樂？
於是，比丘觀此身隨其性行，從頭至足，
從足至頭，觀此身中皆悉不淨，無有可貪。
復觀此身有毛、髮、爪、齒、皮、肉、筋、骨、髓、腦、
脂膏、腸、胃𦝩、心、肝、脾、腎之屬，皆悉觀知。
屎、尿、生熟二藏、目淚、唾、涕、血脈、肪、膽，皆當觀知，無可貪者。
如是，諸比丘！當觀身自娛樂，除去惡念，無有愁憂。
^cb568a23「復次，比丘！還觀此身有地種耶？
水、火、風種耶？如是，比丘觀此身。
復次，比丘！觀此身，分別諸界，此身有四種，
猶如巧能屠牛之士、若屠牛弟子，解牛節解，
而自觀見此是脚，此是心，此是節，此是頭。
如是，彼比丘分別此界，而自觀察此身有地、
水、火、風種。如是，比丘觀身而自娛樂。
^cb568b1「復次，比丘！觀此身有諸孔，漏出不淨。
猶如彼人觀竹園，若觀葦叢。
如是，比丘觀此身有諸孔，漏出諸不淨。
^cb568b3「復次，比丘！觀死屍，或死一宿，或二宿，或三宿、
四宿，或五宿、六宿、七宿，身體膖脹，臭處不淨。
復自觀身與彼無異，吾身不免此患。
若復比丘觀死屍，烏鵲、鵄鳥所見噉食；
或為虎狼、狗犬、虫獸之屬所見噉食。
復自觀身與彼無異，吾身不離此患。
是謂比丘觀身而自娛樂。
^cb568b10「復次，比丘！觀死屍，或噉半散落在地，臭處不淨。
復自觀身與彼無異，吾身不離此法。
復次，觀死屍，肉已盡，唯有骨在，血所塗染。
復以此身觀彼身亦無有異。
如是，比丘觀此身。
復次，比丘！觀死屍筋纏束薪，復自觀身與彼無異。
如是，比丘觀此身。
^cb568b16「復次，比丘！觀死屍骨節分散，散在異處，
或手骨、脚骨各在一處；或膞骨，或腰骨，
或尻骨，或臂骨，或肩骨，或脇骨，或脊骨，
或項骨，或髑髏。復以此身與彼無異，吾不免此法，吾身亦當壞敗。
如是，比丘觀身而自娛樂。
^cb568b21「復次，比丘！觀死屍白色、白珂色。
復自觀身與彼無異，吾不離此法，是謂比丘自觀身。
^cb568b23「復次，比丘！若見死屍、骨青、瘀想，無可貪者，或與灰土同色不可分別。
如是，比丘！自觀身除去惡念，無有愁憂；
此身無常，為分散法。
如是，比丘內自觀身，外觀身，內外觀身，解無所有。
^cb568b27「云何比丘內觀痛痛？
於是，比丘得樂痛時，即自覺知我得樂痛；
得苦痛時，即自覺知我得苦痛；得不苦不樂痛時，即自覺知我得不苦不樂痛。
若得食樂痛時，便自覺知我得食樂痛；
若得食苦痛時，便自覺知我得食苦痛；
若得食不苦不樂痛時，亦自覺知我食不苦不樂痛。
若得不食樂痛時，便自覺知我得不食樂痛；
若得不食苦痛時，亦自覺知我不食苦痛；
若得不食不苦不樂痛時，亦自覺知我得不食不苦不樂痛。
如是，比丘內自觀痛。
^cb568c9「復次。若復比丘得樂痛時，爾時不得苦痛，爾時自覺知我受樂痛。
若得苦痛時，爾時不得樂痛，自覺知我受苦痛。
若得不苦不樂痛時，爾時無苦無樂，自覺知我受不苦不樂痛。
彼習法而自娛樂，亦觀盡法，復觀習盡之法。
或復有痛而現在前可知可見，思惟原本，
無所依倚而自娛樂，不起世間想；於其中亦不驚怖，
以不驚怖，便得泥洹：生死已盡，梵行已立，
所作已辦，更不復受有，如真實知。
如是，比丘內自觀痛，除去亂念，無有愁憂；
外自觀痛，內外觀痛，除去亂念，無有愁憂。
如是，比丘內外觀痛。
^cb568c21「云何比丘觀心心法而自娛樂？
於是，比丘有愛欲心，便自覺知有愛欲心；
無愛欲心，亦自覺知無愛欲心。
有瞋恚心，便自覺知有瞋恚心；無瞋恚心，亦自覺知無瞋恚心。
有愚癡心，便自覺知有愚癡心；無愚癡心，便自覺知無愚癡心。
有愛念心，便自覺知有愛念心；無愛念心，便自覺知無愛念心。
有受入心，便自覺知有受入心；無受入心，便自覺知無受入心。
有亂念心，便自覺知有亂心；無亂心，便自覺知無亂心。
有散落心，亦自覺知有散落心；無散落心，便自覺知無散落心。
有普遍心，便自覺知有普遍心；無普遍心，便自覺知無普遍心。
有大心，便自覺知有大心；無大心，便自覺知無大心。
有無量心，便自覺知有無量心；無無量心，便自覺知無無量心。
有三昧心，便自覺知有三昧心；無三昧心，便自覺知無三昧心。
未解脫心，便自覺知未解脫心；已解脫心，便自覺知已解脫心。
如是，比丘心相觀意止。
^cb569a11「觀習法，觀盡法，并觀習盡之法，思惟法觀而自娛樂。
可知、可見、可思惟、不可思惟，無所猗，不起世間想，
已不起想，便無畏怖；已無畏怖，便無餘；
已無餘，便涅槃：生死已盡，梵行已立，所作已辦，
更不復受有，如實知之。
如是，比丘內自觀心心意止，除去亂念，
無有憂愁；外觀心，內外觀心心意止。
如是，比丘心心相觀意止。
^cb569a18「云何比丘法法相觀意止？
於是，比丘修念覺意，依觀、依無欲、依滅盡，捨諸惡法。
修法覺意、修精進覺意、修喜覺意、修猗覺意、
修三昧覺意、修護覺意，依觀、依無欲、依滅盡，捨諸惡法。
如是，比丘法法相觀意止。
^cb569a23「復次，比丘！於愛欲解脫，除惡不善法，有覺、
有觀，有猗念，樂於初禪而自娛樂。
如是，比丘法法相觀意止。
^cb569a26「復次，比丘！捨有覺、有觀，內發歡喜，專其一意，
成無覺、無觀，念猗喜安，遊二禪而自娛樂。
如是，比丘法法相觀意止。
^cb569a29「復次，比丘！捨於念，修於護，恒自覺知身覺樂，
諸賢聖所求，護念清淨，行於三禪。
如是，比丘法法相觀意止。
^cb569b2「復次，比丘！捨苦樂心，無復憂喜，無苦無樂，
護念清淨，樂於四禪。
如是，比丘法法相觀意止。
彼行習法，行盡法，并行習盡之法而自娛樂，便得法意止而現在前。
可知可見，除去亂想，無所依猗，不起世間想；
已不起想，便無畏怖；已無畏怖，生死便盡；
梵行已立，所作已辦，更不復受有，如實知之。
諸比丘！依一入道眾生得清淨，遠愁憂，
無復喜想，便逮智慧，得涅槃證。
所謂滅五蓋，修四意止也。」
^cb569b12爾時，諸比丘聞佛所說，歡喜奉行。
^n2【二】
^cb569b13聞如是：
一時，佛在舍衛國祇樹給孤獨園。
^cb569b14爾時，世尊告諸比丘：「我於是中不見一法速磨滅者，憎嫉𢇻梵行。
是故，諸比丘！當修行慈忍，身行慈，口行慈，意行慈。
如是，諸比丘！當作是學。」
^cb569b17爾時，諸比丘聞佛所說，歡喜奉行。
^n3【三】
^cb569b19聞如是：
一時，佛在舍衛國祇樹給孤獨園。
^cb569b20爾時，世尊告諸比丘：「若有一人出現世時，
諸天、人民、魔及魔天、沙門、婆羅門，最尊最上，
無與等者，福田第一，可事可敬。
云何為一人？所謂多薩阿竭、阿羅呵、三耶三佛。
是謂一人出現世時，過諸天、人民、阿須倫、
魔及魔天、沙門、婆羅門上，最尊最上，無與等者，
福田第一，可事可敬。
如是，諸比丘！常當供養如來。
如是，諸比丘！當作是學。」
^cb569b27爾時，諸比丘聞佛所說，歡喜奉行。
^n4【四】
^cb569b29聞如是：
一時，佛在舍衛國祇樹給孤獨園。
^cb569c1爾時，世尊告諸比丘：「其有瞻視病者，則為瞻視我已；
有看病者，則為看我已。
所以然者，我今躬欲看視疾病。
諸比丘！我不見一人於諸天、世間、沙門、
婆羅門施中，最上無過是施。
其行是施，爾乃為施，獲大果報，得大功德，
名稱普至，得甘露法味。
所謂如來、至真、等正覺，知施中最上無過是施。
其行是施，爾乃為施，獲大果報，得大功德。
我今因此因緣而作是說：『瞻視病者，則為瞻視我已而無有異，
汝等長夜獲大福祐。』
如是，諸比丘！當作是學。」
^cb569c11爾時，諸比丘聞佛所說，歡喜奉行。
^n5【五】
^cb569c13聞如是：
一時，佛在舍衛國祇樹給孤獨園。
^cb569c14爾時，世尊告諸比丘：「其有歎譽阿練若者，則為歎譽我已。
所以然者，我今恒自歎譽阿練若行；其有誹謗阿練若者，則為誹謗我已。
其有歎說乞食，則為歎譽我已。
所以然者，我恒歎說能乞食者；其有謗毀乞食，則為毀我已。
其有歎說獨坐者，則為歎說我已。
所以然者，我恒歎說能獨坐者；其有毀獨坐者，則為毀我已。
其有歎譽一坐一食者，則為歎譽我已。
所以然者，我恒歎譽一坐一食者；其有毀者，則為毀我已。
若有歎說坐樹下者，則為歎說我身無異。
所以然者，我恒歎譽在樹下者；若有毀彼在樹下者，則為毀我已。
其有歎說露坐者，則為歎說我已。
所以者何？我恒歎說露坐者；其有毀辱露坐者，則毀辱我已。
其有歎說空閑處者，則為歎說我已。
所以者何？我恒歎說空閑處者；其有毀辱空閑處者，則為毀辱我已。
其有歎說著五納衣者，則為歎說我已。
所以者何？我恒歎說著五納衣者；其有毀辱著五納衣者，則為毀辱我已。
^cb570a5「其有歎說持三衣者，則為歎說我已。
何以故？我恒歎說持三衣者；其有毀辱持三衣者，則為毀辱我已。
其有歎說在塚間坐者，則為歎說我已。
何以故？我恒歎說在塜間坐者；其有毀辱在塚間坐者，則為毀辱我已。
其有歎一食者，則為歎說我已。
何以故？我恒歎說一食者；其有毀辱一食者，則為毀辱我已。
其有歎說日正中食者，則為歎說我已。
何以故？我恒歎說正中食者；其有毀辱正中食者，則為毀辱我已。
^cb570a15「其有歎說諸頭陀行者，則為歎說我已。
所以然者，我恒歎說諸頭陀行；其有毀辱諸頭陀行者，則為毀辱我已。
我今教諸比丘！當如大迦葉所行，無有漏失者。
所以然者，迦葉比丘有此諸行。
是故，諸比丘！所學常當如大迦葉。
如是，比丘！當作是學。」
^cb570a21爾時，諸比丘聞佛所說，歡喜奉行。
^n6【六】
^cb570a23聞如是：
一時，佛在羅閱城迦蘭陀竹園所，與大比丘眾五百人俱。
^cb570a24爾時，尊者大迦葉住阿練若，到時乞食，
不擇貧富，一處一坐，終不移易，樹下，露坐，
或空閑處，著五納衣，或持三衣，或在塚間，
或時一食，或正中食，或行頭陀，年高長大。
爾時，尊者大迦葉食後，便詣一樹下禪定。
禪定已，從坐起，整衣服，往至世尊所。
^cb570b1是時，世尊遙見迦葉來，世尊告曰：「善來，迦葉！」
^cb570b2時，迦葉便至世尊所，頭面禮足，在一面坐。
^cb570b3世尊告曰：「迦葉！汝今年高長大，志衰朽弊。
汝今可捨乞食，乃至諸頭陀行，亦可受諸長者請，并受衣裳。」
^cb570b5迦葉對曰：「我今不從如來教。
所以然者，若當如來不成無上正真道者，我則成辟支佛。
然彼辟支佛盡行阿練若，到時乞食，不擇貧富，
一處一坐，終不移易，樹下，露坐，或空閑處，
著五納衣，或持三衣，或在塚間，或時一食，
或正中食，或行頭陀。
如今不敢捨本所習，更學餘行。」
^cb570b12世尊告曰：「善哉！善哉！
迦葉！多所饒益，度人無量，廣及一切，天、人得度。
所以然者，若，迦葉！
此頭陀行在世者，我法亦當久在於世。
設法在世，益增天道，三惡道便減，亦成須陀洹、
斯陀含、阿那含三乘之道，皆存於世。
諸比丘！所學皆當如迦葉所習。
如是，諸比丘！當作是學。」
^cb570b18爾時，諸比丘聞佛所說，歡喜奉行。
^n7【七】
^cb570b20聞如是：
一時，佛在舍衛國祇樹給孤獨園。
^cb570b21爾時，世尊告諸比丘：「利養甚重，令人不得至無上正真之道。
所以然者，諸比丘！
彼提婆達兜愚人，取彼王子婆羅留支五百釜食供養。
設彼不與者，提婆達兜愚人終不作此惡；
以婆羅留支王子五百釜食日來供養，
是故提婆達兜起五逆惡，身壞命終，生摩訶阿鼻地獄中。
以此方便，當知利養甚重，令人不得至無上正真之道。
若未生利養心不應生，已生當滅之。
如是，諸比丘！當作是學。」
^cb570c1爾時，諸比丘聞佛所說，歡喜奉行。
^n8【八】
^cb570c2聞如是：
一時，佛在羅閱城耆闍崛山中，與大比丘眾五百人俱。
^cb570c3爾時，提婆達兜壞亂眾僧，壞如來足，教阿闍世取父王殺，
復殺羅漢比丘尼，在大眾中而作是說：「何處有惡？
惡從何生？誰作此惡當受其報？
我亦不作此惡而受其報。」
^cb570c7爾時，有眾多比丘，入羅閱城乞食而聞此語。
提婆達兜愚人在大眾中而作是說：「何處有惡？
惡從何生？誰作此惡而受其報？」
爾時，眾多比丘食後攝取衣鉢，以尼師壇著右肩上，
便往至世尊所，頭面禮足，在一面坐。
^cb570c12爾時，眾多比丘白世尊曰：「提婆達兜愚人在大眾中而作是說：
『云何為惡無殃，作福無報，無有受善惡之報。』」
^cb570c15爾時，世尊告諸比丘：「有惡、有罪，善惡之行皆有報應。
若彼提婆達兜愚人知有善惡報者，便當枯竭，
愁憂不樂；沸血便從面孔出，以彼提婆達兜不知善惡之報，
是故在大眾中而作是說：『無善惡之報，
為惡無殃，作善無福。』」
^cb570c20爾時，世尊便說此偈：
^gatha「愚者審自明，為惡為有福；
^gatha我今豫了知，善惡之報應。
^cb570c23「如是，諸比丘！當遠離惡，為福莫惓。
諸比丘！當作是學。」
^cb570c24爾時，諸比丘聞佛所說，歡喜奉行。
^n9【九】
^cb570c26聞如是：
一時，佛在舍衛國祇樹給孤獨園。
^cb570c27爾時，世尊告諸比丘：「受人利養甚重不易，令人不得至無為之處。
所以然者，利養之報，斷入人皮，以斷皮，
便斷肉；以斷肉，便斷骨；以斷骨，便徹髓。
諸比丘！當以此方便，知利養甚重。
若未生利養心便不生，已生求令滅之。
如是，諸比丘！當作是學。」
^cb571a4爾時，諸比丘聞佛所說，歡喜奉行。
^n10【一〇】
^cb571a5聞如是：
一時，佛在舍衛國祇樹給孤獨園。
^cb571a6爾時，世尊告諸比丘：「受人利養甚為不易，令人不得至無為之處。
所以然者，若彼師利羅比丘不貪利養者，
不作爾許無量殺生，身壞命終，生地獄中。」
^cb571a9爾時，世尊便說此偈：
^gatha「受人利養重，壞人清白行；
^gatha是故當制心，莫貪著於味。
^gatha師利以得定，乃至天帝宮；
^gatha便於神通退，墮於屠殺中。
^cb571a15「諸比丘！當以此方便，知受人利養甚為不易。
如是，比丘當作是學，未生利養心制令不生，已生此心求方便令滅。
如是，諸比丘！當作是學。」
^cb571a18爾時，諸比丘聞佛所說，歡喜奉行。
增壹阿含經卷第五

^pb1^folio#agmu6增壹阿含經卷第六
^lb^au〔東晉罽賓三藏瞿曇僧伽提婆譯〕
^lb^ck13【利養品】利養品第十三
^n1【一】
^cb571a27聞如是：
一時，佛在舍衛國祇樹給孤獨園。
^cb571a28爾時，世尊告諸比丘：「受人利養甚為不易，令人不得至無為之處。
所以然者，若修羅陀比丘不貪利養者，
終不於法中，捨三法衣而作居家。
^cb571b2「修羅陀比丘大作阿練若行；到時乞食，
一處一坐，或正中食，樹下露坐，樂閑居之處，
著五納衣，或持三衣，或樂塚間，懃身苦行，行此頭陀。
^cb571b5「是時，修羅陀比丘常受蒲呼國王供養，
以百味之食，日來給與。
爾時，彼比丘意染此食，漸捨阿練若行：
到時乞食，一處一坐，正中食，樹下露坐，
閑居之處，著五納衣，或持三衣，或樂塚間，懃身苦體。
盡捨此已，去三法衣，還為白衣，屠牛殺生，
不可稱計，身壞命終，生地獄中。
諸比丘！以此方便，知利養甚重，令人不得至無上正真之道。
若未生利養，制令不生，已生，求方便使滅。
如是，諸比丘！當作是學。」
^cb571b15爾時，諸比丘聞佛所說，歡喜奉行。
^n2【二】
^cb571b17聞如是：
一時，佛在舍衛國祇樹給孤獨園。
^cb571b18爾時，世尊告諸比丘：「當滅一法，我證汝等成果神通，諸漏得盡。
云何為一法？所謂味欲。
是故，諸比丘！當滅此味欲，我證汝等成神通果，諸漏得盡。」
^cb571b21爾時，世尊便說此偈：
^gatha「眾生著此味，死墮惡趣中；
^gatha今當捨此欲，便成阿羅漢。
^cb571b25「是故，諸比丘！常當捨此味著之想。
如是，諸比丘！當作是學。」
^cb571b26爾時，諸比丘聞佛所說，歡喜奉行。
^n3【三】
^cb571b28聞如是：
一時，佛在舍衛國祇樹給孤獨園。
^cb571b29爾時，於舍衛城內，有一長者，適喪一子，
甚愛敬念，未曾能捨。
彼見子死，便生狂惑，周旋往來，不停一處。
若見人時，便作是語：「頗有見我兒乎？」
^cb571c3爾時，彼人漸漸往至祇洹精舍，到世尊所，在一面住。
爾時，彼人白世尊曰：「瞿曇沙門！
頗見我兒乎？」
^cb571c5世尊告長者曰：「何故顏貌不悅，諸根錯亂？」
^cb571c6爾時，長者報瞿曇曰：「焉得不爾。
所以然者，我今唯有一子，捨我無常。
甚愛敬念，未曾離目前；哀愍彼子，故令我生狂。
我今問沙門，見我兒耶？」
^cb571c10世尊告曰：「如是，長者！
如汝所問，生、老、病、死，世之常法；恩愛離苦、
怨憎會苦，子捨汝無常，豈得不念乎。」
^cb571c12爾時，彼人聞世尊所說，不入其懷，便捨而退去。
前行見人，復作是語：「沙門瞿曇說言曰：
『恩愛分別，便有快樂。』
如沙門所說，為審爾不？」
^cb571c15前人對曰：「恩愛別離，有何樂哉？」
^cb571c16當於爾時，去舍衛城不遠，有眾多人而共博戲。
爾時，彼人便作是念：「此諸男子聰明智慧，
無事不知，我今當以此義問彼諸人。」
爾時，即詣博戲所，問眾人曰：「沙門瞿曇向我說曰：
『恩愛別離苦、怨憎會苦，此者快樂。』
諸人等今於意云何？」
^cb571c21是時，諸博戲者報斯人曰：「恩愛別離，有何樂哉？
言快樂者，此義不然。」
^cb571c23是時，彼人便作是念：「審如來言終不虛妄。
云何恩愛別離，當有樂耶？
此義不然。」
^cb571c25爾時，彼人入舍衛城，至宮門外稱：「沙門瞿曇而作是教：
『恩愛別離、怨憎之會，此者快樂。』」
爾時，舍衛城及中宮內，普傳此語，靡不周遍。
^cb571c28當於爾時，大王波斯匿及摩利夫人，共在高樓之上相娛樂戲。
爾時，王波斯匿告摩利夫人曰：「沙門瞿曇審有斯語：
『恩愛離別、怨憎之會，此皆快樂。』」
^cb572a2夫人報曰：「吾不從如來聞此言教，設當如來有此教者，事亦不虛。」
^cb572a4王波斯匿告曰：「猶如師教弟子：『為是、捨是。』
弟子報言：『如是，大師！』
汝今摩利亦復如是，彼瞿曇沙門雖作是說，
汝應作是言：『如是不異，無有虛妄。』
然卿速去，不須在吾前立。」
^cb572a8爾時，摩利夫人語竹膊婆羅門曰：「汝今往詣祇洹精舍，
到如來所，持我名字，跪如來足，復以此義具白世尊云：
『舍衛城內及中宮人有此言論，沙門瞿曇言恩愛別離、
怨憎合會，此皆快樂。
不審世尊有此教耶？』
若世尊所有說者，汝善承受，還向我說。」
^cb572a14是時，竹膊婆羅門受夫人教勅，尋往至祇洹精舍。
到世尊所，共相問訊。
共相問訊已，在一面坐。
^cb572a16時，彼梵志白世尊曰：「摩利夫人禮世尊足，
問訊如來興居輕利，遊步康強乎？
訓化盲冥，得無勞耶？」
復作是語：「此舍衛城內普傳此言：『沙門瞿曇而作是教：
「恩愛別離、怨憎之會，此樂快哉！」』
不審世尊有是言教耶？」
^cb572a21爾時，世尊告竹膊婆羅門曰：「於此舍衛城內，
有一長者喪失一子，彼念此子，狂惑失性，
東西馳走，見人便問：『誰見我子？』
然，婆羅門！恩愛別離苦、怨憎會苦，此皆無有歡樂。
昔日此舍衛城中，復有一老母無常，亦復狂惑不識東西；
復有一老父無常；亦復有兄弟姊妹皆悉無常。
彼見此無常之變，生狂失性不識東西。
婆羅門！昔日此舍衛城中有一人，新迎婦，端正無雙。
爾時，彼人未經幾時，便自貧窮。
時，彼婦父母見此人貧，便生此念：『吾當奪女更嫁與餘人。』
彼人竊聞婦家父母欲奪吾婦，更嫁與餘家。
爾時，彼人衣裏帶利刀，便往至婦家，當於爾時，彼婦在牆外紡作。
是時，彼人往至婦父母家問曰：『我婦今為所在？』
婦母報言：『卿婦在牆外陰中紡作。』
爾時，彼人便往至婦所。
到已，問婦曰：『云卿父母欲奪汝更餘嫁耶？』
婦報言：『信有此語，然我不樂聞此言耶。』
爾時，彼人即拔利劍，取婦刺殺，復取利劍，
自刺其腹，並復作是語：『我二人俱取死。』
婆羅門！當以此方便，知恩愛別離、怨憎會苦，
此皆愁憂，實不可言。」
^cb572b13爾時，竹膊婆羅門白世尊曰：「如是。
世尊！有此諸惱，實苦不樂。
所以然者，昔我有一子，捨我無常。
晝夜追憶，不離心懷。
時我念兒，心意狂惑，馳走東西，見人便問：『誰見我兒？』
沙門瞿曇今所說者，誠如所言。
國事煩多，欲還所止。」
^cb572b18世尊告曰：「今正是時。」
^cb572b19竹膊婆羅門即從坐起，遶佛三匝而去。
往來至摩利夫人所，以此因緣具白夫人。
^cb572b21時，摩利夫人復至波斯匿王所，到已，白大王曰：
「今欲有所問，唯願大王事事見報！
云何，大王！為念琉璃王子不？」
^cb572b24王報言：「甚念！愛愍不去心首。」
夫人問曰：「若當王子有遷變者，大王！
為有憂也？」
^cb572b25王復報言：「如是，夫人！
如汝所言。」
^cb572b26夫人問曰：「大王當知，恩愛別離，皆興愁想。
云何，大王！為念伊羅王子乎？」
^cb572b28王報言：「我甚愛敬。」
夫人問曰：「大王！若當王子有遷變者，有愁憂耶？」
^cb572c1王報言：「甚有愁憂。」
夫人報言：「當以此方便知，恩愛別離，無有歡樂。
云何，大王！念薩羅陀剎利種不？」
^cb572c3王報言：「甚愛敬念。」
夫人言：「云何，大王！
若使薩羅陀夫人有變易者，大王為有憂耶？」
^cb572c5王報言：「吾有愁憂。」
夫人言：「大王！當知恩愛別離，此皆是苦。」
^cb572c6夫人言：「王念我不？」
^cb572c7王言：「我愛念汝。」
夫人言：「設當我身有變易者，大王有愁憂乎？」
^cb572c8王言：「設汝身有變易，便有愁憂。」
^cb572c9「大王！當以此方便知，恩愛別離、怨憎合會，無歡樂心。」
^cb572c10夫人言：「云何，大王！
念迦尸、拘薩羅人民乎？」
^cb572c11王言：「我甚愛念迦尸、拘薩羅人民。」
^cb572c12夫人言：「迦尸、拘薩羅人民設當變易者，大王有愁憂乎？」
^cb572c13王言：「迦尸、拘薩羅人民當有變易者，我命不存，況言愁憂乎？
所以然者，我因迦尸、拘薩羅國人民力，當得自存。
以此方便，知命尚不存，何況不生愁憂乎？」
^cb572c17夫人言：「以此知之，恩愛別離，皆有此苦，無有歡樂。」
^cb572c18爾時，王波斯匿右膝著地，叉手合掌而向世尊！
作是說：「甚奇！甚奇！
彼世尊而說此法。
若當彼沙門瞿曇來者，爾乃可得共言論。」
復語夫人：「自今以後，當更看汝勝於常日，所著服飾與吾無異。」
^cb572c23爾時，世尊聞摩利夫人與大王立此論本，
告諸比丘：「摩利夫人甚大聰明，設當王波斯匿問我此語者，
我亦當以此義向彼王說之，如夫人向王所說而無有異。」
又告諸比丘：「我聲聞中第一得證優婆斯，
篤信牢固，所謂摩利夫人是。」
^cb572c28爾時，諸比丘聞佛所說，歡喜奉行。
^n4【四】
^cb573a1聞如是：
一時，佛在拔祇國尸牧摩羅山鬼林鹿園中。
^cb573a2爾時，那憂羅公長者往至世尊所，頭面禮足，在一面坐。
須臾，退坐白世尊曰：「我今年朽，加復抱病，
多諸憂惱，唯願世尊隨時教訓，使眾生類長夜獲安隱。」
^cb573a5爾時，世尊告長者曰：「如汝所言，身多畏痛，何可恃怙？
但以薄皮而覆其上。
長者當知，其有依憑此身者，正可須臾之樂；
此是愚心，非智慧者所貴。
是故，長者！雖身有病，令心無病。
如是，長者！當作是學。」
^cb573a10爾時，長者聞說斯言，從坐起，禮世尊足，便退而去。
爾時，長者復作是念：「我今可往至尊者舍利弗所問斯義。
舍利弗去彼不遠，在樹下坐。」
是時，那優羅公往至舍利弗所，頭面禮足，在一面坐。
^cb573a15是時，舍利弗問長者：「顏貌和悅，諸根寂靜，必有所因。
長者！故當從佛聞法耶？」
^cb573a17時，長者白舍利弗言：「云何，尊者舍利弗！
顏貌焉得不和悅乎？
所以然者，向者世尊以甘露之法，溉灌胸懷。」
^cb573a19舍利弗言：「云何，長者！
以甘露之法，溉灌胸懷？」
^cb573a20長者報言：「於是，舍利弗！
我至世尊所，頭面禮足，在一面坐。
爾時，我白世尊曰：『年朽長大，恒抱疾病，
多諸苦痛，不可稱計，唯願世尊分別此身，
普使眾生，獲此安隱！』
爾時，世尊便告我言：『如是，長者！
此身多諸衰苦，但以薄皮而覆其上。
長者當知，其有恃怙此身者，正可有斯須須㬰之樂，不知長夜受苦無量。
是故，長者！此身雖有患，當使心無患。
如是，長者！當作是學。』
世尊以此甘露之法，而見溉灌。」
^cb573b1舍利弗言：「云何，長者！
更不重問如來此義乎？
云何身有患心無患。
云何身有病心無病？」
^cb573b3長者白舍利弗言：「實無此辯重問世尊，
身有患心有患，身有患心無患。
尊者舍利弗必有此辯，願具分別。」
^cb573b5舍利弗言：「諦聽！諦聽！
善思念之，吾當與汝廣演其義。」
^cb573b6對曰：「如是。舍利弗！」
從彼受教。
^cb573b7舍利弗告長者曰：「於是，長者！
凡夫之人不見聖人，不受聖教，不順其訓；
亦不見善知識，不與善知識從事。
彼計色為我，色是我所，我是色所；色中有我，
我中有色，彼色、我色合會一處。
彼色、我色以集一處，色便敗壞，遷移不停，
於中復起愁憂、苦惱。
痛、想、行、識，皆觀我有識，識中有我，我中有識，
彼識、我識合會一處。
彼識、我識以會一處，識便敗壞，遷移不停，
於中復起愁憂、苦惱。
如是，長者！身亦有患，心亦有患。」
^cb573b17長者問舍利弗曰：「云何身有患、心無患耶？」
^cb573b18舍利弗言：「於是，長者！
賢聖弟子承事聖賢，修行禁法；與善知識從事，親近善知識。
彼亦不觀我有色；不見色中有我，我中有色；
不見色是我所，我是色所。
彼色遷轉不住，彼色以移易，不生愁憂、
苦惱、憂色之患。亦復不見痛、想、行、識，不見識中有我，
我中有識；亦不見識我所，亦不見我所識。
彼識、我識以會一處，識便敗壞，於中不起愁憂、苦惱。
如是，長者！身有患而心無患。
是故，長者！當作是習，遺身去心，亦無染著。
長者！當作是學。」
^cb573b28爾時，那憂羅公聞舍利弗所說，歡喜奉行。
^n5【五】
^cb573c1聞如是：
一時，佛在舍衛國祇樹給孤獨園。
^cb573c2爾時，世尊與數千萬眾，前後圍遶而為說法。
爾時，江側婆羅門身負重擔，便至世尊所。
到已捨擔，一面在世尊所，默然而住。
爾時，彼婆羅門作是思惟：「今日沙門瞿曇與數千萬眾，前後圍遶而為說法。
我今清淨，與沙門瞿曇等無有異。
所以然者，沙門瞿曇食好粳糧，種種餚饌，今我食菓蓏以自濟命。」
^cb573c9爾時，世尊以知婆羅門心中所念，告諸比丘：
「其有眾生以二十一結染著心者，當觀彼人必墮惡趣，不生善處。
云何為二十一結？
瞋心結、恚害心結、睡眠心結、調戲心結、
疑是心結、怒為心結、忌為心結、惱為心結、
疾為心結、憎為心結、無慚心結、無愧心結、
幻為心結、姦為心結、偽為心結、諍為心結、
憍為心結、慢為心結，妬為心結、增上慢為心結、
貪為心結，諸比丘！
若有人有此二十一結染著心者，當觀其人必墮惡趣，不生善處。
猶如白㲲新衣，久久朽故，多諸塵垢，意欲染成其色，
青、黃、赤、黑終不得成。
何以故？以有塵垢故。
如是，比丘！若有人以此二十一結染著心者，
當觀其人必墮惡趣，不生善處。
^cb573c23「設復有人無此二十一結染著心者，當知斯人必生天上，不墮地獄中。
猶如新淨白㲲，隨意欲作何色，青、黃、赤、
黑，必成其色，終不敗壞。
所以然者，以其淨故。
此亦如是，其有無此二十一結染著心者，
當觀其人必生天上，不墮惡趣。
^cb573c28「若彼賢聖弟子起瞋恚心結，觀已，便能息之。
起恚害心結、起睡眠心結、起調戲心結、
起疑心結、起怒心結、起忌心結、起惱心結、
起疾心結、起憎心結、起無慚心結、起無愧心結、
起幻心結、起姦心結、起偽心結、起諍心結、
起憍心結、起慢心結、起妬心結、起增上慢心結、起貪心結。
^cb574a6「若彼賢聖弟子無瞋、無恚、無有愚惑，心意和悅，
以慈心普滿一方而自娛樂，二方、三方、四方亦爾。
四維上下，於一切中，一切亦一切，一切世間以無限無量，
不可稱計，心無恚怒而自遊戲。
以此慈心，遍滿其中，得歡喜已，心意便正。
^cb574a11「復以悲心普滿一方而自娛樂，二方、三方、
四方亦爾，四維上下，於一切中，一切亦一切，
一切世間以無量無限，不可稱計，心無恚怒而自遊戲。
以此悲心，遍滿其中，得歡喜已，心意便正。
^cb574a15「復以喜心普滿一方而自娛樂，二方、三方、
四方亦爾，四維上下，於一切中，一切亦一切，
一切世間，以無量無限不可稱計，心無恚怒而自遊戲。
以此喜心，遍滿其中，得歡喜已，心意便正。
^cb574a20「復以護心普滿一方而自娛樂，二方、三方、
四方亦爾，四維上下，於一切中，一切亦一切，
一切世間以無量無限不可稱計，心無恚怒而自遊戲。
以此護心，遍滿其中，得歡喜已，心意便正。
^cb574a24「便於如來所成於信根，根本不移，豎䜿高顯幢，不可移動。
諸天、龍、神、阿須倫、沙門、婆羅門，或世人民，
於中得歡喜，心意便正。
此是如來、至真、等正覺、明行成為、善逝、
世間解、無上士、道法御、天人師，號佛、眾祐，
於中得歡喜，心意便正，亦復成就於法。
如來法者，甚為清淨，不可移動，人所愛敬。
如是智者當作是觀，便於中而得歡喜，亦復成就於眾。
如來聖眾甚為清淨，性行純和，法法成就，
戒成就、三昧成就、智慧成就、解脫成就、解脫見慧成就。
聖眾者，四雙八輩，此是如來聖眾，可愛可貴，實可承事。
於中得歡喜，心意便正。
^cb574b7「彼復以此三昧，心清淨無瑕穢，諸結便盡，
亦無沾污，性行柔軟，逮於神通，便得自識無量宿命事，
所從來處，靡不知之。
若一生、二生、三生、四生、五生、十生、二十生、
三十生、四十生、五十生、百生、千生、百千生，
成敗劫、不成敗劫、成敗不成敗劫、無數成敗劫、
無數不成敗劫，我曾在彼，字某、名某、姓某，
如是生、如是食、受如是苦樂，受命長短，
從彼終生彼間，從彼終生此間。
如是自識無數宿命事。
^cb574b16「復以此三昧，心清淨無瑕穢，知眾生心所念之事。
彼復以天眼觀眾生類，有生者、有終者，
善色、醜色，善趣、惡趣，若好、若醜，隨眾生行所作果報，皆悉知之。
或有眾生，身行惡、口行惡、心行惡，誹謗賢聖，
邪見造邪見行，身壞命終，生三惡道，趣泥𪏭中。
或復有眾生，身行善、口行善、意行善，不誹謗賢聖，
正見、無有邪見，身壞命終，生天上善處。
是謂清淨天眼觀眾生類：有生者、有終者，
善色、醜色，善趣、惡趣，若好、若醜，隨眾生行所作果報，皆悉知之。
^cb574b27「彼復以此三昧，心清淨無瑕穢，無有結使，
心性柔軟，逮於神通。
復以漏盡通而自娛樂。
彼觀此苦，如實知之；復觀苦習，復觀苦盡，
復觀苦出要，如實知之。
彼作是觀已，欲漏心得解脫，有漏心、無明漏心得解脫。
已得解脫，便得解脫智：生死已盡，梵行已立，
所作已辦，更不復受有，如實知之。
如是，比丘！賢聖弟子心得解脫，雖復食粳糧、
善美種種餚饍，摶若須彌，終無有罪。
所以然者，以無欲、盡愛故，以無瞋、盡恚故，
以無愚癡、盡愚癡故，是謂比丘中比丘！
則內極沐浴已。」
^cb574c9爾時，江側婆羅門白世尊曰：「瞿曇沙門！
可往至孫陀羅江側沐浴。」
^cb574c10世尊告曰：「云何，婆羅門！
名之為孫陀羅江水？」
^cb574c11婆羅門曰：「孫陀羅江水是福之深淵，世之光明，
其有人物在彼河水浴者，一切諸惡皆悉除盡。」
^cb574c14爾時，世尊便說此偈：
^gatha「此身無數劫，經歷彼河浴；
^gatha及諸小陂池，靡不悉周遍。
^gatha愚者常樂彼，闇行不清淨；
^gatha宿罪內充軀，彼河焉能救？
^gatha淨者常快樂，禁戒清亦快；
^gatha清者作清行，彼願必果成。
^gatha設護不與取，行慈不殺生；
^gatha守誠不妄語，心等無增減。
^gatha汝今於此浴，必獲安隱處；
^gatha彼河何所至，猶盲投乎冥。」
^cb574c25爾時，婆羅門白世尊曰：「止！
止！瞿曇！猶如軁者得伸，闇者見明，迷者示道，
於闇室然明，無目者為作眼目。
如是，沙門瞿曇！無數方便說此妙法，願聽為道。」
^cb574c28爾時，江側婆羅門即得作道，受具足戒。
所以族姓子，出家學道，修無上梵行：生死已盡，
梵行已立，所作已辦，更不復受有，如實知之。
是時，尊者孫陀羅諦利即成阿羅漢。
^cb575a3爾時，尊者孫陀羅諦利聞佛所說，歡喜奉行。
^n6【六】
^cb575a5聞如是：
一時，佛在羅閱城耆闍崛山中，與大比丘五百人俱。
^cb575a6爾時，釋提桓因日時已過，向暮便往至世尊所，頭面禮足在一面坐。
爾時，釋提桓因即以偈頌問如來義：
^gatha「能說能宣布，渡流成無漏；
^gatha以渡生死淵，今問瞿曇義。
^gatha我觀此眾生，所作福祐業；
^gatha造行若干種，施誰福最尊。
^gatha尊今靈鷲山，唯願演此義；
^gatha知釋意所趣，亦為施者宣。
^gatha四趣造福無，四果具足成；
^gatha諸學得跡人，宜信奉其法。
^gatha無欲亦無恚，愚盡成無漏；
^gatha盡度一切淵，施彼成大果。
^gatha諸此眾生類，所作福德業；
^gatha造行若干種，施僧獲福多。
^gatha此眾度無量，猶海出珍寶；
^gatha聖眾亦如是，演慧光明法。
^gatha瞿曇彼善處，能施眾僧者；
^gatha獲福不可計，最勝之所說。」
^cb575a26爾時，釋提桓因聞佛所說已，即禮佛足，便於彼退而去。
爾時，釋提桓因聞佛所說，歡喜奉行。
^n7【七】
^cb575a29聞如是：
一時，佛在羅閱城耆闍崛山中，與大比丘五百人俱。
^cb575b1爾時，尊者須菩提亦在王舍城耆闍崛山側，別作屋廬而自禪思。
爾時，尊者須菩提身得苦患，甚為沈重，
便作是念：「我此苦痛為從何生？
復從何滅？為至何所？」
爾時，尊者須菩提便於露地而敷坐具，
直身正意，專精一心，結跏趺坐，思惟諸入，欲害苦痛。
^cb575b8爾時，釋提桓因知尊者須菩提所念，便以偈勅波遮旬曰：
^gatha「善業脫諸縛，居在靈鷲山；
^gatha今得極重患，樂空諸根定。
^gatha速來往問疾，覲省尊上顏；
^gatha既得獲大福，種德莫過是。」
^cb575b14時，波遮旬對曰：「如是。
尊者！」
爾時，釋提桓因將五百天人及波遮旬，
譬如士夫屈伸臂頃，便從三十三天沒，
來至靈鷲山中，離尊者須菩提不遠，復以此偈語波遮旬曰：
^gatha「汝今覺善業，樂禪三昧定；
^gatha柔和清淨音，今使從禪坐。」
^cb575b20波遮旬對曰：「如是。」
爾時，波遮旬從釋提桓因聞語已，便調琉璃之琴，
前至須菩提所，便以此偈歎須菩提曰：
^gatha「結盡永無餘，諸念不錯亂；
^gatha諸塵垢悉盡，願速從禪覺。
^gatha心息渡有河，降魔度諸結；
^gatha功德如大海，願速從定起。
^gatha眼淨如蓮花，諸穢永不著；
^gatha無歸與作歸，空定速時起。
^gatha渡四流無為，善解無老病；
^gatha以脫有為災，唯尊時定覺。
^gatha五百天在上，釋種躬自來；
^gatha欲覲聖尊顏，解空速時起。」
^cb575c4爾時，尊者須菩提即從坐起，復歎波遮旬曰：「善哉！
波旬！汝今音與琴合，琴與音合，而無有異。
然琴音不離歌音，歌音不離琴音，二事共合，乃成妙聲。」
^cb575c7爾時，釋提桓因便往至尊者須菩提所，頭面禮足在一面坐。
爾時，釋提桓因白須菩提言：「云何善業所抱患苦有增損乎？
今此身病為從何生？
身生耶？意生乎？」
^cb575c11爾時，尊者須菩提語釋提桓因言：「善哉！
拘翼！法法自生，法法自滅；法法相動，法法自息。
猶如，拘翼！有毒藥，復有害毒藥。
天帝釋！此亦如是，法法相亂，法法自息。
法能生法，黑法用白法治，白法用黑法治。
天帝釋！貪欲病者用不淨治，瞋恚病者用慈心治，愚癡病者用智慧治。
如是，釋提桓因！一切所有皆歸於空，無我、
無人，無壽、無命，無士、無夫，無形、無像，無男、無女。
猶如，釋提桓因！風壞大樹，枝葉彫落；雷雹壞苗，
華菓初茂，無水自萎；天降時雨，生苗得存。
如是，天帝釋！法法相亂，法法自定，我本所患疼痛苦惱，
今日已除，無復患苦。」
^cb575c24是時，釋提桓因白須菩提言：「我亦有愁憂苦惱，今聞此法無復有愁憂。
眾事猥多，欲還天上。
已亦有事及諸天事，皆悉猥多。」
^cb575c26時，須菩提言：「今正是時，宜可時去。」
^cb575c27是時，釋提桓因即從坐起，前禮須菩提足，遶三匝而去。
^cb575c29是時，尊者須菩提便說此偈：
^gatha「能仁說此語，根本悉具足；
^gatha智者獲安隱，聞法息諸病。」
^cb576a3爾時，釋提桓因聞尊者須菩提所說，歡喜奉行。
^gatha調達及二經　皮及利師羅
^gatha竹膞、孫陀利　善業、釋提桓
增壹阿含經卷第六

^pb1^folio#agmu7增壹阿含經卷第七
^lb^au〔東晉罽賓三藏瞿曇僧伽提婆譯〕
^lb^ck14【五戒品】五戒品第十四
^n1【一】
^cb576a14聞如是：
一時，佛在舍衛國祇樹給孤獨園。
^cb576a15爾時，世尊告諸比丘：「於是眾中，我不見一法修已、
多修已，成地獄行、成畜生行、成餓鬼行。
若生人中，受命極短，所謂殺生者也。
諸比丘！若有人意好殺生，便墮地獄、餓鬼、畜生。
若生人中，受命極短，所以然者，以斷他命故。
是故，當學莫殺生。
如是，諸比丘！當作是學。」
^cb576a21爾時，諸比丘聞佛所說，歡喜奉行。
^n2【二】
^cb576a23聞如是：
一時，佛在舍衛國祇樹給孤獨園。
^cb576a24爾時，世尊告諸比丘：「於此眾中，我不見一法修行已、
多修行已，受人中福，受天上福，得泥洹證，所謂不殺生也。」
^cb576a26佛告諸比丘：「若有人不行殺生，亦不念殺，受命極長。
所以然者，以彼不嬈亂故。
是故，諸比丘！當學不殺生。
如是，諸比丘！當作是學。」
^cb576a29爾時，諸比丘聞佛所說，歡喜奉行。
^n3【三】
^cb576b2聞如是：
一時，佛在舍衛國祇樹給孤獨園。
^cb576b3爾時，世尊告諸比丘：「於此眾中，我不見一法修行已、
多修行已，成地獄行，餓鬼、畜生行。
若生人中，極為貧匱，衣不蓋形，食不充口，所謂劫盜也。
諸比丘！若有人意好劫盜，取他財物，便墮餓鬼、畜生中。
若生人中，極為貧匱。
所以然者，以斷他生業故。
是故，諸比丘！當學遠離不與取。
如是，諸比丘！當作是學。」
^cb576b10爾時，諸比丘聞佛所說，歡喜奉行。
^n4【四】
^cb576b12聞如是：
一時，佛在舍衛國祇樹給孤獨園。
^cb576b13爾時，世尊告諸比丘：「於此眾中，我不見一法修行已、
多修行已，受人中福，受天上福，得泥洹證，所謂廣施也。」
^cb576b15佛告諸比丘：「若有人廣行布施，於現世中得色、
得力，眾得具足，天上、人中食福無量。
是故，諸比丘！當行布施，勿有慳心。
如是，諸比丘！當作是學。」
^cb576b19爾時，諸比丘聞佛所說，歡喜奉行。
^n5【五】
^cb576b20聞如是：
一時，佛在舍衛國祇樹給孤獨園。
^cb576b21爾時，世尊告諸比丘：「於此眾中，不見一法修行已、
多修行已，成地獄、餓鬼、畜生行。
若生人中，居家姦婬，無有淨行，為人所譏，常被誹謗。
云何一法？所謂邪婬也。」
^cb576b24佛告諸比丘：「若有人婬泆無度，好犯他妻，
便墮地獄、餓鬼、畜生中。
若生人中，閨門婬亂。
是故，諸比丘！常當正意，莫興婬想，慎莫他婬。
如是，諸比丘！當作是學。」
^cb576b28爾時，諸比丘聞佛所說，歡喜奉行。
^n6【六】
^cb576c1聞如是：
一時，佛在舍衛國祇樹給孤獨園。
^cb576c2爾時，佛告諸比丘：「於此眾中，我不見一法修行已、
多修行已，受人中福，受天上福，得泥洹證，
所謂不他婬，身體香潔，亦無邪想。」
^cb576c5佛告諸比丘：「若有人貞潔不婬，便受天上、人中之福。
是故，諸比丘！莫行邪婬以興婬意。
如是，諸比丘！當作是學。」
^cb576c7爾時，諸比丘聞佛所說，歡喜奉行。
^n7【七】
^cb576c9聞如是：
一時，佛在舍衛國祇樹給孤獨園。
^cb576c10爾時，世尊告諸比丘：「於此眾中，我不見一法修行已、
多修行已，成地獄行，餓鬼、畜生行。
若生人中，口氣臭惡，為人所憎，所謂妄語。
諸比丘！若有人妄言、綺語、鬪亂是非，便墮畜生、餓鬼中。
所以者何？以其妄語故也。
是故，當至誠，莫得妄語。
是故，諸比丘！當作是學。」
^cb576c16爾時，諸比丘聞佛所說，歡喜奉行。
^n8【八】
^cb576c18聞如是：
一時，佛在舍衛國祇樹給孤獨園。
^cb576c19爾時，世尊告諸比丘：「於此眾中，我不見一法修行已、
多修行已，受人中福，受天上福，得泥洹證。
云何為一法？所謂不妄語也。
諸比丘！其不妄語者，口氣香芬，名德遠聞。
是故，諸比丘！當行莫妄語。
如是，諸比丘！當作是學。」
^cb576c24爾時，諸比丘聞佛所說，歡喜奉行。
^n9【九】
^cb576c25聞如是：
一時，佛在舍衛國祇樹給孤獨園。
^cb576c26爾時，世尊告諸比丘：「於此眾中，我不見一法修行已、
多修行已，受畜生、餓鬼、地獄罪。
若生人中，狂愚癡惑，不識真偽，所謂飲酒也。
諸比丘！若有人心好飲酒，所生之處，無有智慧，常懷愚癡。
如是，諸比丘！慎莫飲酒。
如是，諸比丘！當作是學。」
^cb577a2爾時，諸比丘聞佛所說，歡喜奉行。
^n10【一〇】
^cb577a4聞如是：
一時，佛在舍衛國祇樹給孤獨園。
^cb577a5爾時，世尊告諸比丘：「於此眾中，無有一法勝此法者，
若修行已、多修行已，受人中福，受天上福，得泥洹證。
云何為一法？所謂不飲酒也。
諸比丘！若有人不飲酒，生便聰明，無有愚惑，
博知經籍，意不錯亂。
如是，諸比丘！當作是學。」
^cb577a10爾時，諸比丘聞佛所說，歡喜奉行。
^gatha第五地獄經　此名不善行
^gatha五者天及人　令知次第數
^lb^ck15【有無品】增壹阿含經有無品第十五
^n1【一】
^cb577a15聞如是：
一時，佛在舍衛國祇樹給孤獨園。
^cb577a16爾時，世尊告諸比丘：「當知有此二見。
云何為二？所謂有見、無見。
諸有沙門、婆羅門於此二見習已、誦已，
終不從其法，如實而不知，此則非沙門、婆羅門。
於沙門，則犯沙門法；於婆羅門，則犯婆羅門法，
此沙門、婆羅門終不以身作證而自遊戲。
諸有沙門、婆羅門於此二見誦讀、諷念，
知捨，如實而知，此則沙門持沙門行，婆羅門知婆羅門行，
自身取證而自遊戲：生死已盡，梵行已立，
更不復受有，如真知之。
是故，諸比丘！於此二見不應習行，不應諷誦，盡當捨離。
如是，諸比丘！當作是學。」
^cb577a27爾時，諸比丘聞佛所說，歡喜奉行。
^n2【二】
^cb577a29聞如是：
一時，佛在舍衛國祇樹給孤獨園。
^cb577b1爾時，世尊告諸比丘：「有此二見。
云何為二見？所謂有見、無見。
彼云何為有見？所謂欲有見、色有見、無色有見。
彼云何為欲有見？
所謂五欲是也。云何為五欲？
所謂眼見色，甚愛敬念，未曾捨離，世人宗奉。
若耳聞聲，鼻嗅香，口知味，身知細滑，意了諸法，是謂有見。
彼云何名為無見？
所謂有常見、無常見、有斷滅見、無斷滅見、
有邊見、無邊見、有身見、無身見、有命見、
無命見、異身見、異命見，此六十二見，名曰無見，
亦非真見，是謂名為無見。
是故，諸比丘！當捨此二見。
如是，諸比丘！當作是學。」
^cb577b12爾時，諸比丘聞佛所說，歡喜奉行。
^n3【三】
^cb577b14聞如是：
一時，佛在舍衛國祇樹給孤獨園。
^cb577b15爾時，世尊告諸比丘：「有此二施。
云何為二？所謂法施、財施。
諸比丘！施中之上者不過法施。
是故，諸比丘！常當學法施。
如是，諸比丘！當作是學。」
^cb577b18爾時，諸比丘聞佛所說，歡喜奉行。
^n4【四】
^cb577b20聞如是：
一時，佛在舍衛國祇樹給孤獨園。
^cb577b21爾時，世尊告諸比丘：「有此二業。
云何為二業？有法業、有財業。
業中之上者，不過法業。
是故，諸比丘！當學法業，不學財業。
如是，諸比丘！當作是學。」
^cb577b24爾時，諸比丘聞佛所說，歡喜奉行。
^n5【五】
^cb577b26聞如是：
一時，佛在舍衛國祇樹給孤獨園。
^cb577b27爾時，世尊告諸比丘：「有此二恩。
云何為二？所謂法恩、財恩。
恩中之上者，所謂不過法恩也。
是故，諸比丘！當修行法恩。
如是，諸比丘！當作是學。」
^cb577c1爾時，諸比丘聞佛所說，歡喜奉行。
^n6【六】
^cb577c3聞如是：
一時，佛在舍衛國祇樹給孤獨園。
^cb577c4爾時，世尊告諸比丘：「愚者有此二相像貌。
云何為二？於是，愚者所不能辦者而辦之，垂辦之事厭而捨之。
是謂，諸比丘！愚者有此二相像貌。
復次，比丘！智者有二相像貌。
云何為二？於是，智者所不能辦事亦不成辦，垂辦之事亦不厭捨。
是故，諸比丘！愚者二相像貌當捨離之，當念修行智者二相。
如是，諸比丘！當作是學。」
^cb577c11爾時，諸比丘聞佛所說，歡喜奉行。
^n7【七】
^cb577c13聞如是：
一時，佛在舍衛國祇樹給孤獨園。
^cb577c14爾時，世尊告諸比丘：「有此二法，內自思惟，
專精一意，當禮如來。
云何為二法？一為智慧，二為滅盡。
是謂，比丘！內自思惟，專精一意，當禮如來。
如是諸比丘！當作是學。」
^cb577c17爾時，諸比丘聞佛所說，歡喜奉行。
^n8【八】
^cb577c19聞如是：
一時，佛在舍衛國祇樹給孤獨園。
^cb577c20爾時，世尊告諸比丘：「有此二法，內自思惟，
專精一意，當禮法寶，亦禮如來神廟。
云何二法？有力、有無畏。
是謂，比丘！有此二法，內自思惟，專精一意，當禮法寶及如來神廟。
如是，諸比丘！當作是學。」
^cb577c24爾時，諸比丘聞佛所說，歡喜奉行。
^n9【九】
^cb577c26聞如是：
一時，佛在舍衛國祇樹給孤獨園。
^cb577c27爾時，世尊告諸比丘：「有此二法，內自思惟，
專精一意，禮如來寺。
云何為二法？如來與世間人民無與等者；
如來有大慈大悲，矜念十方。
是謂，比丘！有此二法，內自思惟，專精一意，禮如來寺。
如是，諸比丘！當作是學。」
^cb578a3爾時，諸比丘聞佛所說，歡喜奉行。
^n10【一〇】
^cb578a4聞如是：
一時，佛在舍衛國祇樹給孤獨園。
^cb578a5爾時，世尊告諸比丘：「有二因二緣起於正見。
云何為二？受法教化，內思止觀。
是謂，比丘！有此二因二緣起於正見。
如是，諸比丘！當作是學。」
^cb578a8爾時，諸比丘聞佛所說，歡喜奉行。
^gatha二見及二施　愚者有二相
^gatha禮法如來廟　正見最在後
^lb^ck16【火滅品】增壹阿含經火滅品第十六
^n1【一】
^cb578a13聞如是：
一時，佛在舍衛國祇樹給孤獨園。
^cb578a14爾時，尊者難陀在舍衛城象華園中。
是時，尊者難陀在閑靜處，便生是念：「如來出世甚為難遇，
億劫乃出，實不可見，如來久遠長夜時乃出耳。
猶如優曇鉢花時乃出現，此亦如是。
如來出世甚為難遇，億劫乃出，實不可見，
此處亦難遇，一切諸行悉休息止，愛盡無餘，
亦無染污，滅盡泥洹。」
^cb578a20爾時，有一魔行天子，知尊者難陀心中所念，
便往至孫陀利釋種女所，飛在虛空，以頌而嗟歎曰：
^gatha「汝今發歡喜，嚴服作五樂；
^gatha難陀今捨服，當來相娛樂。」
^cb578a26爾時，孫陀利釋種女聞天語已，歡喜踊躍，
不能自勝，便自莊嚴，修飾房舍，敷好坐具，
作倡妓樂，如難陀在家無異。
爾時，王波斯匿集在普會講堂，聞難陀比丘還捨法服，習于家業。
所以然者，有天在空中告其妻曰。
是時，王波斯匿聞是語已，便懷愁憂，即乘駕白象，往至彼園。
到已，便入華象池中，遙見尊者難陀，便前至難陀所，
頭面禮足，在一面坐。
^cb578b4爾時，尊者難陀告波斯匿曰：「大王！
何故來至此間，顏色變異？
復有何事來至吾所？」
^cb578b6波斯匿報曰：「尊者當知，向在普集講堂，
聞尊者捨法服，還作白衣。
聞此語已，故來至此，不審尊者何所勅告？」
^cb578b9是時，難陀含笑徐告王曰：「不見不聞，大王何故作此語耶？
大王！豈不從如來邊聞：我諸結已除，生死已盡，
梵行已立，所作已辦，更不復受胞胎，如實而知，
今成阿羅漢，心得解脫。」
^cb578b13波斯匿曰：「我不從如來聞難陀比丘生死已盡，
得阿羅漢，心得解脫。
所以然者，有天來告孫陀利釋種女曰。
是時，孫陀利夫人聞此語已，便作倡妓樂，
修治服飾，敷諸坐具。
我聞此語已，便來至尊者所。」
^cb578b17難陀告曰：「王不知不聞，何故大王而作是語？
諸有沙門、婆羅門無不樂此休息樂、善逝樂、
沙門樂、涅槃樂，而不自觀此婬火之坑。
復當就者此事不然，骨猶如鎖，肉如聚石，
猶蜜塗刀，坐貪小利，不慮後患。
亦如菓繁折枝，亦如假借不久當還，猶如劍樹之藪，
亦如毒樹、如毒害藥，亦如毒藥、如毒華菓，觀此婬欲亦復如是。
意染著者此事不然，從火坑之欲乃至毒菓，
不觀此事，欲得度欲流、有流、見流、無明流者，此事不然。
以不度欲流、有流、見流、無明流，而欲得入無餘泥洹界而般泥洹者，
此事不然。大王當知，諸有沙門、婆羅門觀察此休息樂、
善逝樂、沙門樂、涅槃樂，此事不然。
彼以作是觀察，解了婬坑之火，猶如骨鎖、
肉聚、蜜塗利刀、菓繁折枝、假借不久，亦如劍樹、
毒樹，如毒害藥，悉觀了知，此則有處。
已解了知婬火所興，便能得渡欲流、有流、
見流、無明流，此事必然。
彼已渡欲流、有流、見流、無明流，此事必然。
云何，大王！以何見何知而作是說？
今我，大王！已成羅漢，生死已盡，梵行已立，
所作已辦，更不復受母胞胎，心得解脫。」
^cb578c11爾時，王波斯匿心懷歡喜，善心生焉，白尊者難陀曰：
「我今無狐疑如毛髮許，方知尊者成阿羅漢，
今請辭還，國事眾多。」
^cb578c13難陀對曰：「宜知是時。」
^cb578c14爾時，王波斯匿即從坐起，頭面禮足，便退而去。
波斯匿王去未幾時，時彼魔天來至尊者難陀所，
住虛空中，復以此偈向難陀曰：
^gatha「夫人面如月，金銀瓔珞身，
^gatha憶彼姿容顏，五樂恒自娛。
^gatha彈琴鼓絃歌，音響甚柔軟，
^gatha能除諸愁憂，樂此林間為。」
^cb578c22是時，尊者難陀便作是念：「此是魔行天人。」
覺知此已，復以偈報曰：
^gatha「我昔有此心，婬泆無厭足；
^gatha為欲所纏裹，不覺老病死。
^gatha我度愛欲淵，無污無所染；
^gatha榮位悉是苦，獨樂真如法。
^gatha我今無諸結，婬怒癡悉盡；
^gatha更不習此法，愚者當覺知。」
^cb579a1爾時，彼魔行天人聞此語便懷愁憂，即於彼沒不現。
^cb579a2爾時，眾多比丘以此因緣，具白世尊。
爾時，世尊告諸比丘：「端正比丘者，無有勝難陀比丘；
諸根澹泊，亦難陀比丘是；無有欲心，亦是難陀比丘；
無有瞋恚，亦是難陀比丘；無有愚癡，亦是難陀比丘；
成阿羅漢，亦是難陀比丘。
所以然者，難陀比丘端正，諸根寂靜。」
^cb579a8爾時，世尊告諸比丘：「我聲聞中弟子端正者，難陀比丘是。
諸根寂靜，是亦難陀比丘。」
^cb579a10爾時，諸比丘聞佛所說，歡喜奉行。
^n2【二】
^cb579a12聞如是：
一時，佛在舍衛國祇樹給孤獨園。
^cb579a13爾時，世尊告諸比丘：「有此二法涅槃界。
云何為二？有餘涅槃界、無餘涅槃界。
彼云何名為有餘涅槃界？
於是，比丘滅五下分結，即彼般涅槃，不還來此世，是謂名為有餘涅槃界。
彼云何名為無餘涅槃界？
於是，比丘盡有漏成無漏，意解脫、智慧解脫，
自身作證而自遊戲：生死已盡，梵行已立，
更不受有，如實知之，是謂為無餘涅槃界。
此二涅槃界，當求方便，至無餘涅槃界。
如是，諸比丘！當作是學。」
^cb579a22爾時，諸比丘聞佛所說，歡喜奉行。
^n3【三】
^cb579a24聞如是：
一時，佛在舍衛國祇樹給孤獨園。
^cb579a25爾時，世尊告諸比丘：「我今當說烏喻，亦當說猪喻，
善思念之，吾當演說。」
^cb579a26對曰：「如是。世尊！」是時，諸比丘從佛受教。
^cb579a27世尊告曰：「彼云何名為人喻如烏？
猶如有人在寂靜處，恒習婬欲，作諸惡行，
後便羞恥，便自悔過，向人演說，陳所作事。
所以然者，或為諸梵行人，所見譏彈：『此人習欲，作諸惡行。』
彼作諸惡行已，向人悔過，自知羞恥，猶如彼烏恒患苦飢，
便食不淨，尋即拭𠿘^mc02682，恐有餘鳥見言：『此烏食不淨。』
此亦如是。若有一人在閑靜處，習於婬欲，
作不善行，後便羞恥而自悔過，向人演說陳所作事。
所以然者，或為諸梵行人所見記識，此人習欲，
作諸惡行，是謂名為人猶如烏。
^cb579b9「彼云何名為人如猪。
若有一人在閑靜處，長習婬欲，作諸惡行，
亦不羞恥，復非悔過，向人自譽，貢高自用：
『我能得五欲自娛，此諸人等不能得五欲。』
彼作惡已，不羞恥，此人喻如猪，恒食不淨，
臥於不淨，便自跳踉向於餘猪。
此亦如是。若有一人習於婬欲，作諸惡行，
亦不羞恥，復非悔過，向人自譽，貢高自用：
『我能得五欲自娛，此諸人不能得五欲自娛。』
是名為人如猪。是故，諸比丘！
當捨遠離。如是，諸比丘！
當作是學。」
^cb579b20爾時，諸比丘聞佛所說，歡喜奉行。
^n4【四】
^cb579b21聞如是：
一時，佛在舍衛國祇樹給孤獨園。
^cb579b22爾時，世尊告諸比丘：「我今當說人有似驢者，
有似牛者，諦聽！諦聽！
善思念之。」
^cb579b23諸比丘對曰：「如是。
世尊！」是時，諸比丘從佛受教。
^cb579b25世尊告曰：「彼云何名人像驢者？
若有一人，剃除鬚髮，著三法衣，以信牢固，出家學道。
爾時，彼人諸根不定，若眼見色，隨起色想，
流馳萬端，爾時眼根則非清淨，生諸亂想，
不能制持，眾惡普至，亦復不能護於眼根。
耳聞聲，鼻嗅香，舌知味，身知細滑，意知法，
隨起識病，流馳萬端，爾時意根則非清淨，
生諸亂想，不能制持，眾惡普至，亦復不能護於意根。
無有威儀禮節之宜，行步進止，屈伸低仰，
執持衣鉢，都違禁戒，便為梵行人所見譏彈：
『咄，此愚人像如沙門？』
便取彈舉：『設是沙門者，宜不應爾。』
彼作是說：『我亦是比丘！
我亦是比丘！』猶如驢入牛群之中而自稱曰：『我亦是牛！
我亦是牛！』然觀其兩耳復不似牛，角亦不似，
尾亦不似，音聲各異。
爾時，群牛或以角觝，或以脚蹋，或以口嚙者。
今此比丘亦復如是，諸根不定，若眼見色，
隨起色想，流馳萬端，爾時眼根則非清淨，
生諸亂想，不能制持，眾惡普至，亦復不能護於眼根。
耳聞聲，鼻嗅香，舌知味，身了細滑，意知法，
隨起識病，流馳萬端，爾時意根則非清淨，
生諸亂想，不能制持，眾惡普至，亦復不能護念意根。
無有威儀禮節之宜，行步進止，屈伸低仰，
執持禁戒，便為梵行人所見譏彈：『咄，此愚人像如沙門？』
便見彈舉：『設是沙門者，宜不應爾。』
爾時彼作是說：『我是沙門。』
猶如驢入於牛群，是謂人像驢者也。
^cb579c23「彼人云何像牛者耶？
若有一人，剃除鬚髮，著三法衣，以信牢固，出家學道。
爾時，彼人諸根寂定，飲食知節，竟日經行，未曾捨離意遊三十七道品之法。
若眼見色，不起色想，亦無流馳之念，爾時眼根則應清淨，
生諸善想，亦能制持，無復諸惡，常擁護於眼根。
耳聲、鼻香、口味、身細滑、意法不起識病，爾時意根則得清淨。
彼人便到諸梵行人所，諸梵行人遙以見來，
各自揚聲：『善來，同學！』
隨時供養，不使有短，猶如良牛入牛眾中，
而自稱說：『我今是牛！』
然其毛尾、耳角、音聲都悉是牛，諸牛見已，各來舐體。
此亦如是，剃除鬚髮，著三法衣，以信牢固，出家學道。
爾時，彼人諸根寂定，飲食知節，竟日經行，未曾捨離意遊三十七道品之法。
若眼見色，不起色想，亦無流馳之念，爾時眼根則得清淨，
生諸善想，亦能制持，無復諸惡，常擁護於眼根。
耳聲、鼻香、口味、身細滑、意法不起識病，
爾時意根則得具足，是謂此人像牛者也。
如是，諸比丘！當學如牛，莫像如驢也。
如是，諸比丘！當作是學。」
^cb580a15爾時，諸比丘聞佛所說，歡喜奉行。
^n5【五】
^cb580a16聞如是：
一時，佛在舍衛國祇樹給孤獨園。
^cb580a17爾時，世尊告諸比丘：「我今當說善、不善行，諦聽！
諦聽！善思念之。」
^cb580a18諸比丘對曰：「如是。
世尊！」
^cb580a19世尊告彼：「云何名為不善？
云何名為善？所謂殺生為不善，不殺為善。
不與取為不善，與取為善。
婬泆為不善，不婬為善。
妄語為不善，不妄語為善。
綺語為不善，不綺語為善。
兩舌為不善，不兩舌為善。
鬪亂彼此為不善，不鬪亂彼此為善。
貪他為不善，不貪他為善。
起恚為不善，不起恚為善。
邪見為不善，正見為善。
如是，比丘！行此惡已，墮畜生、餓鬼、地獄中。
設行善者，便生人中、天上，及諸善趣阿須倫中。
是故，當遠離惡行，修習善行。
如是，諸比丘！當作是學。」
^cb580b1爾時，諸比丘聞佛所說，歡喜奉行。
^n6【六】
^cb580b2聞如是：
一時，佛在舍衛國祇樹給孤獨園。
^cb580b3爾時，世尊告諸比丘：「我當與汝等說微妙法，
初善、中善、至竟亦善，有義、有味，得修具足梵行之法，所謂二法也。
諦聽！諦聽！善思念之，吾當與汝具足說之。」
^cb580b6諸比丘對曰：「如是。
世尊！」是時，諸比丘從佛受教。
^cb580b7世尊告曰：「彼云何為二法？
所謂邪見、正見，邪治、正治，邪語、正語，邪業、
正業，邪命、正命，邪方便、正方便，邪念、正念，
邪三昧、正三昧，是謂比丘名為二法。
我今已與汝說此二法，如來所應為者，今已周訖。
善念、觀誦，勿有懈惓，今不行者，後悔無及。」
^cb580b13爾時，諸比丘聞佛所說，歡喜奉行。
^n7【七】
^cb580b15聞如是：
一時，佛在舍衛國祇樹給孤獨園。
^cb580b16爾時，世尊告諸比丘：「我今當說燭明之法，亦當說由燭趣道之業。
諦聽！諦聽！善思念之。」
^cb580b18諸比丘對曰：「如是。
世尊！」
爾時，世尊告諸比丘：「彼云何名燭明者？
所謂貪婬、瞋恚、愚癡盡。
彼云何名為由燭趣道之業？
所謂正見、正治、正語、正業、正命、正方便、
正念、正三昧，是謂由燭趣道之業。
我由此已說燭明，亦說由燭趣道之業，
如來所應為者，今已周訖。
善念、諷誦，勿有懈怠，今不行者，後悔無及。」
^cb580b25爾時，諸比丘聞佛所說，歡喜奉行。
^n8【八】
^cb580b26聞如是：
一時，佛在舍衛國祇樹給孤獨園。
^cb580b27爾時，世尊告諸比丘：「有此二力。
云何為二力？所謂忍力、思惟力，設吾無此二力者，終不成無上正真等正覺。
又無此二力者，終不於優留毘處六年苦行，
亦復不能降伏魔怨，成無上正真之道，坐於道場。
以我有忍力、思惟力故，便能降伏魔眾，
成無上正真之道，坐於道場。
是故，諸比丘！當求方便，修此二力，忍力、
思惟力，便成須陀洹道、斯陀含道、阿那含道、
阿羅漢道，於無餘涅槃界而般涅槃。
如是。諸比丘！當作是學。」
^cb580c7爾時，諸比丘聞佛所說，歡喜奉行。
^n9【九】
^cb580c9聞如是：
一時，佛在舍衛國祇樹給孤獨園。
^cb580c10爾時，尊者阿那律在拘尸那竭國本所生處。
爾時，釋、梵、四天王及五百天人，并二十八大鬼神王，便往至尊者阿那律所。
到已，頭面禮足，在一面住。
復以此偈歎阿那律曰：
^gatha「歸命人中上，眾人所敬奉；
^gatha我等今不知，為依何等禪？」
^cb580c17爾時，有梵志名曰闍拔吒，是梵摩喻弟子。
復至尊者阿那律所，頭面禮足，在一面坐。
爾時，彼梵志問阿那律曰：「我昔在王宮生，
未曾聞此自然之香，為有何人來至此間，
為是天、龍、鬼神、人、非人乎？」
^cb580c21爾時，阿那律報梵志曰：「向者釋、梵、四天王及五百天人，
并二十八大鬼神王，來至我所，頭面禮足，在一面住。
復以此偈而歎我曰：
^gatha「『自歸人中上，眾人所敬奉；
^gatha我等今不知，為依何等禪？』」
^cb580c27梵志問曰：「以何等故，我今不見其形？
釋、梵、四天王為何所在？」
^cb580c28阿那律報曰：「以汝無有天眼故也，是故不見釋、
梵、四天王及五百天人，及二十八大鬼神王。」
^cb581a1梵志問曰：「設我能得天眼者，見此釋、梵、四天王及二十八大鬼神王耶？」
^cb581a3阿那律報曰：「設當得天眼者，便能見釋、
梵、四天王及五百天人，并二十八大鬼神王。
然復，梵志！此天眼者何足為奇！
有梵天名曰千眼，彼見此千世界，如有眼之士，自手掌中觀其寶冠。
此梵天亦如是，見此千世界無有罣礙，然此梵天不自見身所著衣服。」
^cb581a9梵志問曰：「何以故？
千眼梵天不自見形所著服飾？」
^cb581a10阿那律曰：「以其彼天無有無上智慧眼故，故不自見己身所著服飾。」
^cb581a12梵志問曰：「設我得無上智慧眼者，見此身所著服飾不耶？」
^cb581a13阿那律曰：「若能得無上智慧眼者，則能見己形所著服飾。」
^cb581a15梵志問曰：「願尊與我說極妙之法，使得無上智慧之眼。」
^cb581a16阿那律曰：「汝有戒耶？」
梵志問曰：「云何名之為戒？」
^cb581a17阿那律曰：「不作眾惡，不犯非法。」
^cb581a18梵志報曰：「如此戒者，我堪奉持如此之戒。」
^cb581a19阿那律曰：「汝今，梵志！
當持禁戒，無失毫釐，亦當除去憍慢之結，莫計吾我染著之想。」
^cb581a21時，梵志復問阿那律曰：「何者是吾？
何者是我？何者是憍慢結？」
^cb581a22阿那律曰：「吾者是神識也，我者是形體之具也。
於中起識生吾、我者，是名為憍慢結也。
是故，梵志！當求方便，除此諸結。
如是，梵志！當作是學。」
^cb581a26梵志即從座起，禮阿那律足，遶三匝而去。
未至所在，於中道思惟此義，諸塵垢盡，得法眼淨。
^cb581a28爾時，有天昔與此梵志親友，知識梵志心中所得諸塵垢盡，
得法眼淨。爾時，彼天復往至尊者阿那律所，
頭面禮足，在一面住。
即以此偈歎阿那律曰：
^gatha「梵志未至家，中道得道跡；
^gatha垢盡法眼淨，無疑無猶豫。」
^cb581b5爾時，尊者阿那律復以偈告天曰：
^gatha「我先觀彼心，中間應道跡；
^gatha彼人迦葉佛，曾聞此法教。」
^cb581b8爾時，尊者阿那律即其時離彼處，在人間遊，
漸漸至舍衛國，到世尊所，頭面禮足，在一面住。
爾時，世尊具以法語告阿那律，阿那律受佛教已，
便從坐起，頭面禮足，便退而去。
^cb581b12爾時，世尊告諸比丘：「我聲聞中弟子，得天眼第一者，所謂阿那律比丘是。」
^cb581b13爾時，諸比丘聞佛所說，歡喜奉行。
^n10【一〇】
^cb581b15聞如是：
一時，佛在舍衛國祇樹給孤獨園。
^cb581b16爾時，尊者羅雲奉修禁戒，無所觸犯，小罪尚避，
況復大者，然不得有漏心解脫。
爾時，眾多比丘便至世尊所，頭面禮足，在一面坐。
爾時，眾多比丘白世尊曰：「羅雲比丘奉修禁戒，
無所觸犯，然故有漏心不解脫。」
^cb581b21爾時，世尊便說此偈：
^gatha「具足禁戒法，諸根亦成就，
^gatha漸漸當逮得，一切結使盡。
^cb581b24「是故，諸比丘！常當念修治正法，無有漏失。
如是，諸比丘！當作是學。」
^cb581b25爾時，諸比丘聞佛所說，歡喜奉行。
^gatha難陀、涅槃、烏　驢不善有二
^gatha燭及忍思惟　梵志及羅雲
^lb^ck17【安般品】增壹阿含經安般品第十七之一
^n1【一】
^cb581c1聞如是：
一時，佛在舍衛國祇樹給孤獨園。
^cb581c2爾時，世尊到時，著衣持鉢，將羅雲入舍衛城分衛。
爾時，世尊右旋顧謂羅雲：「汝今當觀色為無常。」
^cb581c4羅雲對曰：「如是，世尊！
色為無常。」
^cb581c5世尊告曰：「羅雲！痛、想、行、識皆悉無常。」
^cb581c6羅雲對曰：「如是，世尊！
痛、想、行、識皆為無常。」
^cb581c7是時，尊者羅雲復作是念：「此有何因緣，
今方向城分衛，又在道路，何故世尊而面告誨我？
今宜當還歸所在，不應入城乞食。」
^cb581c10爾時，尊者羅雲即中道還到祇桓精舍，
持衣鉢，詣一樹下，正身正意，結跏趺坐，
專精一心，念色無常，念痛、想、行、識無常。
^cb581c12爾時，世尊於舍衛城乞食已，食後在祇桓精舍而自經行，漸漸至羅雲所。
到已，告羅雲曰：「汝當修行安般之法，修行此法，所有愁憂之想皆當除盡。
汝今復當修行惡露不淨想，所有貪欲盡當除滅。
汝今，羅雲！當修行慈心，已行慈心，所有瞋恚皆當除盡。
汝今，羅雲！當行悲心，已行悲心，所有害心悉當除盡。
汝今，羅雲！當行喜心，已行喜心，所有嫉心皆當除盡。
汝今，羅雲！當行護心，已行護心，所有憍慢悉當除盡。」
^cb581c22爾時，世尊向羅雲便說此偈：
^gatha「莫數起著想，恒當自順法；
^gatha如此智之士，名稱則流布。
^gatha與人執炬明，壞於大闇冥；
^gatha天龍戴奉敬，敬奉師長尊。」
^cb581c28是時，羅雲比丘復以此偈報世尊曰：
^gatha「我不起著想，恒復順於法；
^gatha如此智之士，則能奉師長。」
^cb582a2爾時，世尊作是教勅已，便捨而去，還詣靜室。
^cb582a3是時，尊者羅雲復作是念：「今云何修行安般，
除去愁憂，無有諸想？」
是時，羅雲即從坐起，便往世尊所。
到已，頭面禮足，在一面坐。
須臾退坐，白世尊曰：「云何修行安般，除去愁憂，
無有諸想，獲大果報，得甘露味？」
^cb582a7世尊告曰：「善哉！善哉！
羅雲！汝乃能於如來前而師子吼，問如此義：
『云何修行安般，除去愁憂，無有諸想，獲大果報，得甘露味？』
汝今，羅雲！諦聽！諦聽！
善思念之。吾當為汝具分別說。」
^cb582a12對曰：「如是，世尊！」爾時，尊者羅雲從世尊受教。
^cb582a13世尊告曰：「於是，羅雲！
若有比丘樂於閑靜無人之處，便正身正意，
結跏趺坐，無他異念，繫意鼻頭，出息長知息長，
入息長亦知息長；出息短亦知息短，入息短亦知息短；
出息冷亦知息冷，入息冷亦知息冷；出息暖亦知息暖，入息暖亦知息暖。
盡觀身體入息、出息，皆悉知之。
有時有息亦復知有，又時無息亦復知無。
若息從心出亦復知從心出。
若息從心入亦復知從心入。
如是，羅雲，能修行安般者，則無愁憂惱亂之想，
獲大果報，得甘露味。」
^cb582a24爾時，世尊具足與羅雲說微妙法已，羅雲即從坐起，
禮佛足，遶三匝而去。
往詣安陀園，在一樹下，正身正意，結跏趺坐，
無他餘念，繫心鼻頭，出息長亦知息長，
入息長亦知息長；出息短亦知息短，入息短亦知息短；
出息冷亦知息冷，入息冷亦知息冷；出息暖亦知息暖，入息暖亦知息暖。
盡觀身體入息、出息，皆悉知之。
有時有息亦復知有，有時無息亦復知無。
若息從心出亦復知從心出。
若息從心入亦復知從心入。
^cb582b5爾時，羅雲作如是思惟，欲心便得解脫，無復眾惡。
有覺、有觀，念持喜安，遊於初禪。
有覺、有觀息，內自歡喜，專其一心，無覺、
無觀，三昧念喜，遊於二禪。
無復喜念，自守覺知身樂，諸賢聖常所求護喜念，遊於三禪。
彼苦樂已滅，無復愁憂，無苦無樂，護念清淨，遊於四禪。
^cb582b11彼以此三昧，心清淨無塵穢，身體柔軟，
知所從來，憶本所作，自識宿命無數劫事。
亦知一生、二生、三生、四生、五生、十生、二十生、
三十生、四十生、五十生、百生、千生、萬生、
數十萬生，成劫、敗劫，無數成劫、無數敗劫，
億載不可計，我曾生彼，名某姓某，食如此食，
受如此苦樂，壽命長短，彼終生此，此終生彼。
彼以此三昧，心清淨無瑕穢，亦無諸結。
亦知眾生所起之心，彼復以天眼清淨無瑕穢，
觀眾生類：生者、逝者，善色、惡色，善趣、惡趣，
若好、若醜，所行、所造，如實知之。
^cb582b22或有眾生，身行惡、口行惡、意行惡，誹謗賢聖，
行邪見，造邪見行，身壞命終，入地獄中。
或復眾生，身行善、口行善、意行善，不誹謗賢聖，
恒行正見、造正見行，身壞命終，生善處天上。
是謂天眼清淨無瑕穢，觀眾生類：生者、
逝者，善色、惡色，善趣、惡趣，若好、若醜，所行、
所造，如實知之。復更施意，成盡漏心，彼觀此苦，如實知之。
復觀苦習，亦知苦盡，亦知苦出要，如實知之。
彼以作是觀，欲漏心得解脫，有漏、無明漏心得解脫，
已得解脫，便得解脫智：生死已盡，梵行已立，
所作已辦，更不復受有，如實知之。
是時，尊者羅雲便成阿羅漢。
^cb582c5是時，尊者羅雲已成羅漢，便從坐起，更整衣服，
往至世尊所，頭面禮足，在一面住，白世尊曰：
「所求已得，諸漏除盡。」
^cb582c8爾時，世尊告諸比丘：「諸得阿羅漢者，無有與羅雲等也。
論有漏盡，亦是羅雲比丘。
論持禁戒者，亦是羅雲比丘。
所以然者，諸過去如來、等正覺，亦有此羅雲比丘。
欲言佛子，亦是羅雲比丘，親從佛生，法之上者。」
^cb582c13爾時，世尊告諸比丘：「我聲聞中第一弟子能持禁戒，所謂羅雲比丘是。」
^cb582c14爾時，世尊便說此偈：
^gatha「具足禁戒法，諸根亦成就；
^gatha漸漸當逮得，一切結使盡。」
^cb582c18爾時，諸比丘聞佛所說，歡喜奉行。
增壹阿含經卷第七

^pb1^folio#agmu8增壹阿含經卷第八
^lb^au〔東晉罽賓三藏瞿曇僧伽提婆譯〕
安般品之二
^n2【二】
^cb582c26聞如是：
一時，佛在舍衛國祇樹給孤獨園。
^cb582c27爾時，世尊告諸比丘：「二人出現於世甚為難得。
云何為二人？所謂如來、至真、等正覺出現於世甚為難得；轉輪聖王出現於世甚為難得。
此二人出現於世間甚為難得。」
^cb583a2爾時，諸比丘聞佛所說，歡喜奉行。
^n3【三】
^cb583a3聞如是：
一時，佛在舍衛國祇樹給孤獨園。
^cb583a4爾時，世尊告諸比丘：「二人出現於世甚為難得。
云何為二人？所謂辟支佛出現世間甚為難得；如來弟子漏盡阿羅漢出現世間甚為難得。
是謂，比丘！此二人者出現於世甚為難得。」
^cb583a8爾時，諸比丘聞佛所說，歡喜奉行。
^n4【四】
^cb583a10聞如是：
一時，佛在舍衛國祇樹給孤獨園。
^cb583a11爾時，世尊告諸比丘：「有此二法，在於世間，甚為煩惱。
云何為二法？所謂作眾惡本，起諸怨嫌，復不造善行諸德之本。
是謂，比丘！二法甚為煩惱。
是故，諸比丘！當覺知此煩惱法，亦當覺知不煩惱法。
諸煩惱之法，當念斷除；不煩惱之法，當念修行。
如是，諸比丘！當作是學。」
^cb583a17爾時，諸比丘聞佛所說，歡喜奉行。
^n5【五】
^cb583a19聞如是：
一時，佛在舍衛國祇樹給孤獨園。
^cb583a20爾時，世尊告諸比丘：「邪見眾生所念、所趣及餘諸行，
一切無可貴者，世間人民所不貪樂。
所以然者，以其邪見不善故也。
猶如有諸苦菓之子。
所謂苦菓、苦蔘子、葶藶子、畢地槃持子，
及諸餘苦子，便於良地種此諸子，然後生苗猶復故苦。
所以然者，以其子本苦故。
此邪見眾生亦復如是，所作身行、口行、
意行，所趣、所念及諸惡行，一切無可貴者，世間人民所不貪樂。
所以然者，以其邪見惡不善故。
是故，諸比丘！當除邪見，習行正見。
如是，諸比丘！當作是學。」
^cb583b2爾時，諸比丘聞佛所說，歡喜奉行。
^n6【六】
^cb583b3聞如是：
一時，佛在舍衛國祇樹給孤獨園。
^cb583b4爾時，世尊告諸比丘：「正見眾生所念、所趣及諸餘行，
一切盡可貴敬，世間人民所可貪樂。
所以者何？以其正見妙故。
猶如有諸甜菓，若甘蔗、若蒲桃菓，及諸一切甘美之菓，
有人修治良地，而取種之，然後生子皆悉甘美，人所貪樂。
所以然者，以其菓子本甘美故，此正見眾生亦復如是，
所念、所趣及諸餘行，一切皆可貪樂，世間人民無不喜者。
所以者何？以其正見妙故。
是故，諸比丘！當習行正見。
如是，諸比丘！當作是學。」
^cb583b13爾時，諸比丘聞佛所說，歡喜奉行。
^n7【七】
^cb583b15聞如是：
一時，佛在舍衛國祇樹給孤獨園。
^cb583b16爾時，尊者阿難在閑靜之處，獨自思惟，
便生是念：「諸有生民，興愛欲想，便生欲愛，
晝夜習之，無有厭足。」
^cb583b18爾時，尊者阿難向暮即從坐起，著衣正服，便往至世尊所。
到已，頭面禮足，在一面坐。
爾時，尊者阿難白世尊曰：「向在靜閑之處，
便生此念：『諸有眾生，興欲愛想，便生欲愛，
長夜習之，無有厭足。』」
^cb583b23世尊告曰：「如是。阿難！
如汝所言，諸有人民，興欲愛想，便增欲想，
長夜習之，無有厭足。
所以者何？昔者，阿難！
過去世時有轉輪聖王，名曰頂生，以法治化，
無有奸罔，七寶成就。
所謂七寶者：輪寶、象寶、馬寶、珠寶、玉女寶、
居士寶、典兵寶，是謂七寶。
復有千子，勇猛強壯，能降伏諸惡，統領四天下不加刀杖。
阿難當知，爾時頂生聖王便生此念：『我今有此閻浮提地，
人民熾盛，多諸珍寶，我亦曾從耆年長老邊聞：
「西有瞿耶尼土，人民熾盛，多諸珍寶。」
我今當往統彼國土。』
爾時，阿難！頂生適生斯念，將四部兵，從此閻浮地沒，便往至瞿耶尼土。
^cb583c6「爾時，彼土人民見聖王來，皆悉前迎，禮跪問訊：
『善來，大王！今此瞿耶尼國，人民熾盛，唯願聖王當於此治化諸人民，
使從法教！』爾時，阿難！
聖王頂生即於瞿耶尼統領人民，乃經數百千年。
^cb583c11「是時，聖王頂生復於餘時便生此念：『我有閻浮提，
人民熾盛，多諸珍寶，亦雨七寶，乃至于膝；
今亦復有此瞿耶尼，人民熾盛，多諸珍寶。
我亦曾從長年許聞：「復有弗于逮，人民熾盛，多諸珍寶。」
我今當往統彼國土，以法治化。』
爾時，阿難！頂生聖王適生斯念，將四部兵，
從瞿耶尼沒，便往至弗于逮。
^cb583c18「爾時，彼土人民見聖王來，皆悉前迎，禮跪問訊，
異口同響而作是語：『善來，大王！
今此弗于逮，人民熾盛，多諸珍寶，唯願大王當於此治化諸人民，
使從法教！』爾時，阿難！
頂生聖王即於弗于逮統領人民，乃經百千萬歲。
^cb583c23「是時，聖王頂生復於餘時便生此念：『我於閻浮提，
人民熾盛，多諸珍寶，亦雨七寶，乃至于膝；
今亦復有此瞿耶尼，人民熾盛，多諸珍寶；
今亦復有此弗于逮國，人民熾盛，多諸珍寶。
我亦曾從耆年長老邊聞：「復有欝單越，
人民熾盛，多諸珍寶，所為自由，無固守者。
壽不中夭，正壽千歲。
在彼壽終必生天上，不墮餘趣，著劫波育衣，食自然粳米。」
我今當往統領彼國土，以法治化。』
^cb584a3「爾時，阿難！頂生聖王適生斯念，將四部兵，
從弗于逮沒，便往至欝單越。
遙見彼土欝然青色，見已，便問左右臣曰：『汝等普見此土欝然青色不乎？』
對曰：『唯然，見之。』王告群臣曰：『此是柔軟之草，軟若天衣而無有異。
此等諸賢當於斯坐。』
小復前行，遙見彼土晃然黃色，便告諸臣曰：『汝等普見此土晃然黃色不乎？』
對曰：『皆悉見之。』大王曰：『此名自然粳米，此等諸賢恒食此食。
如今卿等，亦當食此粳米。』
爾時，聖王小復前行，復見彼土普悉平正，
遙見高臺顯望殊特，復告諸臣：『汝等頗見此土普地平正乎？』
對曰：『如是，皆悉見之。』
大王報曰：『此名劫波育樹衣，汝等亦復當著此樹衣。』
^cb584a16「爾時，阿難！彼土人民見大王來，皆起前迎，
禮跪問訊，異音同響而作是說：『善來，聖王！
此欝單越，人民熾盛，多諸珍寶，唯願大王當於此治化諸人民，
使從法教！』爾時，阿難！
頂生聖王即於欝單越統領人民，乃經百千萬歲。
^cb584a22「是時，頂生聖王復於餘時便生此念：『我今有閻浮地，
人民熾盛，多諸珍寶，亦雨七寶，乃至于膝；
今亦復有此瞿耶尼、弗于逮及此欝單越，
人民熾盛，多諸珍寶。
我亦曾從耆年長老邊聞：「有三十三天，
快樂無比，壽命極長，衣食自然，玉女營從，不可稱計。」
我今當往領彼天宮，以法治化。』
^cb584a28「爾時，阿難！頂生聖王適生斯念，將四部兵，
從欝單越沒，便往至三十三天上。
爾時，天帝釋遙見頂生聖王來，便作是說：
『善來，大王！可就此坐。』
爾時，阿難！頂生聖王即共釋提桓因一處坐。
二人共坐，不可分別，顏貌舉動，言語聲響，一而不異。
爾時，阿難！頂生聖王在彼，乃經數千百歲已，
便生此念：『我今有此閻浮地，人民熾盛，
多諸珍寶，亦雨七寶，乃至于膝；亦有瞿耶尼，
亦復有弗于逮，亦復有欝單越，人民熾盛，多諸珍寶。
我今至此三十三天，我今宜可害此天帝釋，便於此間獨王諸天。』
爾時，阿難！頂生聖王適生此念，即於座上而自退墮，
至閻浮里地，及四部兵皆悉落墮。
爾時，亦失輪寶，莫知所在，象寶、馬寶同時命終，
珠寶自滅，玉女寶、居士寶、典兵寶斯皆命終。
^cb584b15「爾時，頂生聖王身得重病，諸宗族親屬普悉運集，
問訊王病：『云何，大王！
若使大王命終之後，有人來問此義：「頂生大王臨命終時，有何言教？」
設有此問，當何以報之？』
頂生聖王報曰：『若使我命終，命終之後有人問者，
以此報之：「頂生王者，領此四天下而無厭足，
復至三十三天，在彼經數百千歲，意猶生貪，
欲害天帝，便自墮落，即取命終。」』
^cb584b23「汝今，阿難！勿懷狐疑。
爾時，頂生王者豈異人乎？
莫作是觀。所以然者，時頂生王者即我身是。
爾時，我領此四天下，及至三十三天，於五欲中，無有厭足。
阿難！當以此方便，證知所趣，興貪欲心，
倍增其想，於愛欲中而無厭足；欲求厭足，當從聖賢智慧中求。」
^cb584b29爾時，世尊於大眾中，便說此偈：
^gatha「貪婬如時雨，於欲無厭足；
^gatha樂少而苦多，智者所屏棄。
^gatha正使受天欲，五樂而自娛；
^gatha不如斷愛心，正覺之弟子。
^gatha貪欲延億劫，福盡還入獄；
^gatha受樂詎幾時，輒受地獄痛。
^cb584c8「是故，阿難！當以此方便，知於欲而去欲，永不興其想。`)