jsonp(9,{"name":"dc","start":25019},`復以正見教人令行，是名真實真實法。」
^cb275a6佛說此經已，諸比丘聞佛所說，歡喜奉行。
^n1054【一〇五四】^cb275a8如是我聞：
一時，佛住舍衛國祇樹給孤獨園。
^cb275a9爾時，世尊告諸比丘：「有不善男子、善男子。
諦聽，善思，今當為汝說。
云何為不善男子？
謂殺生者，乃至邪見者，是名不善男子。
云何善男子？謂不殺生，乃至正見，是名善男子。」
^cb275a12佛說此經已，諸比丘聞佛所說，歡喜奉行。
^n1055【一〇五五】^cb275a14如是我聞：
一時，佛住舍衛國祇樹給孤獨園。
^cb275a15爾時，世尊告諸比丘：「有不善男子、不善男子不善男子，
有善男子、善男子善男子。
諦聽，善思，當為汝說。
^cb275a17「云何為不善男子？
謂殺生，乃至邪見者，是名不善男子。
云何為不善男子不善男子？
謂手自殺生，教人令殺，乃至自行邪見，
教人令行邪見，是名不善男子不善男子。
^cb275a21「云何為善男子？謂不殺生，乃至正見者，是名善男子。
云何為善男子善男子？
謂自不殺生，教人不殺，乃至自行正見，
復以正見教人令行，是名善男子善男子。」
^cb275a25佛說是經已，諸比丘聞佛所說，歡喜奉行。
^n1056【一〇五六】^cb275a27如是我聞：
一時，佛住舍衛國祇樹給孤獨園。
^cb275a28爾時，世尊告諸比丘：「若成就十法者，如鐵鉾鑽䂎水，
身壞命終，下入惡趣泥犁中。
何等為十？謂殺生，乃至邪見。
若成就十法，譬如鐵鉾仰鑽䂎虛空，身壞命終，上生天上。
何等為十？謂不殺生，乃至正見。」
^cb275b3佛說是經已，諸比丘聞佛所說，歡喜奉行。
^n1057【一〇五七】^cb275b5如是我聞：
一時，佛住舍衛國祇樹給孤獨園。
^cb275b6爾時，世尊告諸比丘：「若成就二十法者，
如鐵鉾鑽䂎水，身壞命終，下生惡趣泥犁中。
何等為二十？謂自手殺生，教人令殺，乃至自行邪見，
復以邪見教人令行，是名二十法成就。
如鐵鉾鑽䂎水，身壞命終，下生惡趣泥犁中。
二十法成就。譬如鐵鉾仰鑽䂎虛空，身壞命終，上生天上。
何等為二十法？謂自不殺生，教人不殺，
乃至自行正見，復以正見教人令行，是名二十法成就。
如鐵鉾仰鑽虛空，身壞命終，上生天上。」
^cb275b16諸比丘聞佛所說，歡喜奉行。
^n1058【一〇五八】^cb275b17如是我聞：
一時，佛住舍衛國祇樹給孤獨園。
^cb275b18爾時，世尊告諸比丘：「三十法成就者，如鐵鉾鑽䂎水，
身壞命終，下生惡趣泥犁中。
何等為三十法？謂自手殺生，教人令殺，
讚歎殺生，乃至自行邪見，復以邪見教人令行，
常復讚歎行邪見者，是名三十法。
如鐵鉾鑽水，身壞命終，下生惡趣泥犁中。
有三十法成就者，如鐵鉾鑽䂎空，身壞命終，上生天上。
何等為三十法？謂自不殺生，教人不殺，
常復讚歎不殺功德；乃至自行正見，復以正見教人令行，
常復讚歎正見功德，是名三十法成就。
如鐵鉾鑽䂎空，身壞命終，上生天上。」
^cb275b29諸比丘聞佛所說，歡喜奉行。
^n1059【一〇五九】^cb275c1如是我聞：
一時，佛住舍衛國祇樹給孤獨園。
^cb275c2爾時，世尊告諸比丘：「有四十法成就，如鐵槍投水，
身壞命終，下生惡趣泥犁中。
何等為四十法？謂手自殺生，教人令殺，
讚歎殺生，見人殺生心隨歡喜，乃至自行邪見，
教人令行，讚歎邪見，見行邪見心隨歡喜，是名四十法成就。
如鐵槍投水，身壞命終，下生惡趣泥犁中。
有四十法成就，如鐵槍鑽䂎空，身壞命終，上生天上。
何等為四十？謂不殺生，教人不殺，口常讚歎不殺功德，
見不殺者心隨歡喜；乃至自行正見，教人令行，
亦常讚歎正見功德，見人行者心隨歡喜，是名四十法成就。
如鐵槍鑽䂎空，身壞命終，上生天上。」
^cb275c14佛說此經已，諸比丘聞佛所說，歡喜奉行。
^n1060【一〇六〇】^cb275c16如是我聞：
一時，佛住舍衛國祇樹給孤獨園。
^cb275c17爾時，世尊告諸比丘：「有非法，有正法。
諦聽，善思，當為汝說。
何等為非法？謂殺生，乃至邪見，是名非法。
何等正法？謂不殺生，乃至正見，是名正法。」
^cb275c20佛說此經已，諸比丘聞佛所說，歡喜奉行。
^n1061【一〇六一】^cb275c22如是我聞：
一時，佛住舍衛國祇樹給孤獨園。
^cb275c23爾時，世尊告諸比丘：「有非律，有正律。
諦聽，善思，當為汝說。
何等為非律？謂殺生，乃至邪見，是名非律。
何等為正律？謂不殺，乃至正見，是名正律。」
^cb275c26佛說此經已，諸比丘聞佛所說，歡喜奉行。
^cb275c28如非律、正律。如是非聖及聖，不善及善，
非親近、親近，非善哉、善哉，黑法、白法，非義、
正義，卑法、勝法，有罪法、無罪法，棄法、不棄法，一一經如上說。
雜阿含經卷第三十七

^pb1^folio#agms38雜阿含經卷第三十八
^ck41【比丘相應1062】^au〔宋天竺三藏求那跋陀羅譯〕
^n1062【一〇六二】^cb276a9如是我聞：
一時，佛住舍衛國祇樹給孤獨園。
^cb276a10時，有尊者善生，新剃鬚髮，著袈裟衣，正信非家，
出家學道，來詣佛所，稽首佛足，退坐一面。
^cb276a12爾時，世尊告諸比丘：「諸比丘！
當知此善生善男子有二處端嚴：一者剃除鬚髮，
著袈裟衣，正信非家，出家學道。
二者盡諸有漏，無漏心解脫、慧解脫，現法自知作證：
『我生已盡，梵行已立，所作已作，自知不受後有。』」
爾時，世尊即說偈言：
^gatha「寂靜盡諸漏，比丘莊嚴好，
^gatha離欲斷諸結，涅槃不復生。
^gatha持此最後身，摧伏魔怨敵。」
^cb276a21佛說此經已，諸比丘聞佛所說，歡喜奉行。
^n1063【一〇六三】^cb276a22如是我聞：
一時，佛住舍衛國祇樹給孤獨園。
^cb276a23時，有異比丘形色醜陋，難可觀視，為諸比丘之所輕慢，來詣佛所。
^cb276a24爾時，世尊四眾圍遶，見彼比丘來，皆起輕想，
更相謂言：「彼何等比丘？
隨路而來，形貌醜陋，難可觀視，為人所慢。」
^cb276a27爾時，世尊知諸比丘心之所念，告諸比丘：
「汝等見彼比丘來，形狀甚醜，難可視見，令人起慢不？」
^cb276a29諸比丘白佛：「唯然，已見。」
^cb276b1佛告諸比丘：「汝等勿於彼比丘起於輕想。
所以者何？彼比丘已盡諸漏，所作已作，
離諸重擔，斷諸有結，正智，心善解脫。
諸比丘！汝等莫妄量於人，唯有如來能量於人。」
^cb276b5彼比丘詣佛所，稽首佛足，退坐一面。
^cb276b6爾時，世尊復告諸比丘：「汝等見此比丘稽首作禮，退坐一面不？」
^cb276b7比丘白佛：「唯然，已見。」
佛告諸比丘：「汝等勿於是比丘起於輕想；
乃至汝等莫量於人，唯有如來能知人耳。」
爾時，世尊即說偈言：
^gatha「飛鳥及走獸，莫不畏師子，
^gatha唯師子獸王，無有與等者。
^gatha如是智慧人，雖小則為大，
^gatha莫取其身相，而生輕慢心。
^gatha何用巨大身，多肉而無慧，
^gatha此賢勝智慧，則為上士夫。
^gatha離欲斷諸結，涅槃永不生，
^gatha持此最後身，摧伏眾魔軍。」
^cb276b19佛說此經已，諸比丘聞佛所說，歡喜奉行。
^n1064【一〇六四】^cb276b20如是我聞：
一時，佛住王舍城迦蘭陀竹園。
^cb276b21爾時，提婆達多有利養起，摩竭陀王阿闍世毘提希子日日侍從五百乘車，
來詣提婆達多所，日日持五百釜食，供養提婆達多，提婆達多將五百人別眾受其供養。
^cb276b25時，有眾多比丘晨朝著衣持鉢，入王舍城乞食，
聞提婆達多有如是利養起，乃至五百人別眾受其供養。
乞食已，還精舍，舉衣鉢，洗足畢，往詣佛所，
稽首佛足，退坐一面，白佛言：「世尊！
我等晨朝著衣持鉢，入王舍城乞食，聞提婆達多有如是利養起，
乃至五百人別眾受其供養。」
^cb276c2佛告諸比丘：「汝等莫稱是提婆達多所得利養。
所以者何？彼提婆達多別受利養，今則自壞，他世亦壞。
譬如芭蕉、竹、蘆，生果即死，來年亦壞；提婆達多亦復如是，
受其利養，今世則壞，他世亦壞。
譬如駏驉，受胎必死；提婆達多亦復如是，
受諸利養，今世亦壞。
他世亦壞，彼愚癡提婆達多隨幾時受其利養，當得長夜不饒益苦。
是故，諸比丘！當如是學：『我設有利養起，莫生染著。』」
爾時，世尊即說偈言：
^gatha「芭蕉生果死，竹蘆實亦然，
^gatha駏驉坐妊死，士以貪自喪。
^gatha常行非義行，多知不免愚，
^gatha善法日損減，莖枯根亦傷。」
^cb276c16佛說此經已，諸比丘聞佛所說，歡喜奉行。
^n1065【一〇六五】^cb276c17如是我聞：
一時，佛住舍衛國祇樹給孤獨園。
^cb276c18爾時，舍衛國有手比丘是釋氏子，在舍衛國命終。
^cb276c19時，有眾多比丘，晨朝著衣持鉢，入舍衛城乞食，聞手比丘釋子於舍衛國命終。
聞已，入舍衛城，乞食還，舉衣鉢，洗足畢，
詣佛所，稽首佛足，退坐一面，白佛言：「世尊！
今日晨朝，眾多比丘著衣持鉢，入舍衛城乞食，聞釋氏子手比丘於舍衛國命終。
云何？世尊！手比丘命終，當生何處？
云何受生？後世云何？」
^cb276c26佛告諸比丘：「是手比丘成就三不善法，彼命終當生惡趣泥犁中。
何等三不善法？謂貪欲、瞋恚、愚癡。
此三不善法結縛於心，釋種子手比丘生惡趣泥犁中。」
爾時，世尊即說偈言：
^gatha「貪欲瞋恚癡，結縛士夫心，
^gatha內發還自傷，猶如竹蘆實。
^gatha無貪恚癡心，是說為黠慧，
^gatha內發不自傷，是名為勝出。
^gatha是故當離貪，瞋恚癡冥心，
^gatha比丘智慧明，苦盡般涅槃。」
^cb277a8佛說此經已，諸比丘聞佛所說，歡喜奉行。
^n1066【一〇六六】^cb277a9如手比丘，難陀修多羅亦如是說。
^n1067【一〇六七】^cb277a10如是我聞：
一時，佛住舍衛國祇樹給孤獨園。
^cb277a11爾時，尊者難陀是佛姨母子，好著好衣，
染色，擣治光澤，執持好鉢，好作嬉戲調笑而行。
^cb277a13時，有眾多比丘來詣佛所，稽首佛足，退坐一面，
白佛言：「世尊！尊者難陀是佛姨母子，好著好衣，
擣治光澤，執持好鉢，好作嬉戲調笑而行。」
^cb277a16爾時，世尊告一比丘：「汝往詣難陀比丘所，
語言：『難陀！大師語汝。』」
^cb277a17時，彼比丘受世尊教，往語難陀言：「世尊語汝。」
^cb277a18難陀聞已，即詣佛所，稽首佛足，退住一面。
^cb277a19佛告難陀：「汝實好著好衣，擣治光澤，好作嬉戲調笑而行不？」
^cb277a21難陀白佛：「實爾。世尊！」
佛告難陀：「汝佛姨母子，貴姓出家，不應著好衣服，
擣令光澤，執持好鉢，好作嬉戲調笑而行。
汝應作是念：『我是佛姨母子，貴姓出家，
應作阿練若，乞食，著糞掃衣，常應讚歎著糞掃衣，
常處山澤，不顧五欲。』」
^cb277a26爾時，難陀受佛教已，修阿蘭若行，乞食，
著糞掃衣，亦常讚歎著糞掃衣者，樂處山澤，不顧愛欲。
爾時，世尊即說偈言：
^gatha「難陀何見汝，修習阿蘭若，
^gatha家家行乞食，身著糞掃衣，
^gatha樂處於山澤，不顧於五欲。」
^cb277b4佛說此經已，尊者難陀聞佛所說，歡喜奉行。
^n1068【一〇六八】^cb277b6如是我聞：
一時，佛在舍衛國祇樹給孤獨園。
^cb277b7爾時，尊者低沙自念，我是世尊姑子兄弟故，
不修恭敬，無所顧錄，亦不畏懼，不堪諫止。
^cb277b9時，有眾多比丘往詣佛所，稽首佛足，退坐一面，
白佛言：「世尊！尊者低沙自念是世尊姑子兄弟故，
不修恭敬，無所顧錄，亦不畏懼，不堪諫止。」
^cb277b12爾時，世尊告一比丘：「汝往詣低沙比丘所，
語言：『低沙！大師語汝！』」
^cb277b14時，彼比丘受世尊教，往語低沙比丘言：「世尊語汝！」
^cb277b15低沙比丘即詣佛所，稽首佛足，退住一面。
^cb277b16佛告低沙：「汝實作是念：『我是世尊姑子兄弟，
不修恭敬，無所顧錄，亦不畏懼，不堪忍諫。』
不？」
^cb277b18低沙白佛：「實爾。世尊！」
佛告低沙：「汝不應爾！
汝應念言：『我是世尊姑子兄弟故，應修恭敬畏懼，堪忍諫止。』」
爾時，世尊即說偈言：
^gatha「善哉汝低沙，離瞋恚為善，
^gatha莫生瞋恚心，瞋恚者非善。
^gatha若能離瞋慢，修行軟下心，
^gatha然後於我所，修行於梵行。」
^cb277b26佛說此經已，低沙比丘聞佛所說，歡喜隨喜，作禮而去。
^n1069【一〇六九】^cb277b28如是我聞：
一時，佛住舍衛國祇樹給孤獨園。
^cb277b29時，有尊者毘舍佉般闍梨子，集供養堂，
為眾多比丘說法，言辭滿足，妙音清徹，
句味辯正，隨智慧說，聽者樂聞，無所依說，
顯現深義，令諸比丘一心專聽。
^cb277c3爾時，世尊入晝正受，以淨天耳過於人耳，
聞說法聲，從三昧起，往詣講堂，於大眾前坐，
告毘舍佉般闍梨子：「善哉！
善哉！毘舍佉！汝能為諸比丘於此供養堂，
為眾多比丘說法，言辭滿足，乃至顯現深義，
令諸比丘專精敬重，一心樂聽，汝當數數為諸比丘如是說法，
令諸比丘專精敬重，一心樂聽，當得長夜以義饒益，安隱樂住。」
爾時，世尊即說偈言：
^gatha「若不說法者，愚智雜難分，
^gatha此愚此智慧，無由自顯現，
^gatha善說清涼法，因說智乃彰，
^gatha說法為明照，光顯大仙幢，
^gatha善說為仙幢，法為羅漢幢。」
^cb277c17佛說此經已，尊者毘舍佉般闍梨子聞佛所說，
歡喜隨喜，作禮而去。
^n1070【一〇七〇】^cb277c19如是我聞：
一時，佛住舍衛國祇樹給孤獨園。
^cb277c20時，有眾多比丘集供養堂，悉共作衣。
時，有一年少比丘！
出家未久，初入法、律，不欲營助諸比丘作衣。
^cb277c22時，眾多比丘詣世尊所，稽首禮足，退坐一面，
白佛言：「世尊！時，有眾多比丘集供養堂，為作衣故。
有一年少比丘，出家未久，始入法、律，不欲營助諸比丘作衣。」
^cb277c26爾時，世尊問彼比丘：「汝實不欲營助諸比丘作衣耶？」
^cb277c27彼比丘白佛言：「世尊！
隨我所能，當力營助。」
^cb277c28爾時，世尊知彼比丘心之所念，告諸比丘：「汝等莫與是年少比丘語。
所以者何？是比丘得四增心法，正受現法安樂住，不勤而得。
若彼本心所為，剃鬚髮，著袈裟衣，出家學道，
增進修學，現法自知作證：『我生已盡，梵行已立，
所作已作，自知不受後有。』」
爾時，世尊即說偈言：
^gatha「非下劣方便，薄德少智慧，
^gatha正向於涅槃，免脫煩惱鏁。
^gatha此賢年少者，逮得上士處，
^gatha離欲心解脫，涅槃不復生。
^gatha持此最後身，摧伏眾魔軍。」
^cb278a11佛說此經已，諸比丘聞佛所說，歡喜奉行。
^n1071【一〇七一】^cb278a12如是我聞：
一時，佛住舍衛國祇樹給孤獨園。
^cb278a13時，有比丘名曰上坐，獨住一處，亦常讚歎獨一住者，
獨行乞食，食已，獨還，獨坐禪思。
^cb278a15時，有眾多比丘詣佛所，稽首佛足，退坐一面，
白佛言：「世尊！有尊者名曰上坐，樂一獨處，
亦常讚歎獨一住者，獨入聚落乞食，獨出聚落，
還至住處，獨坐禪思。」
^cb278a19爾時，世尊語一比丘：「汝往詣彼上坐比丘所，
語上坐比丘言：『大師告汝！』」
^cb278a20比丘受教，詣上坐比丘所，白言：「尊者！
大師告汝！」
^cb278a22時，上坐比丘即時奉命，詣世尊所，稽首禮足，退住一面。
^cb278a23爾時，世尊告上坐比丘：「汝實獨一靜處，
讚歎獨處者，獨行乞食，獨出聚落，獨坐禪思耶？」
^cb278a25上坐比丘白佛：「實爾，世尊！」
^cb278a26佛告上坐比丘：「汝云何獨一處，讚歎獨住者，
獨行乞食，獨還住處，獨坐禪思？」
^cb278a27上坐比丘白佛：「我唯獨一靜處，讚歎獨住者，
獨行乞食，獨出聚落，獨坐禪思。」
^cb278a29佛告上坐比丘：「汝是一住者，我不言非一住，然更有勝妙一住。
何等為勝妙一住？
謂比丘前者枯乾，後者滅盡，中無貪喜，
是婆羅門心不猶豫，已捨憂悔，離諸有愛，
群聚使斷，是名一住，無有勝住過於此者！」
爾時，世尊即說偈言：
^gatha「悉映於一切，悉知諸世間，
^gatha不著一切法，悉離一切愛，
^gatha如是樂住者，我說為一住。」
^cb278b9佛說此經已，尊者上坐聞佛所說，歡喜隨喜，作禮而去。
^n1072【一〇七二】^cb278b11如是我聞：
一時，佛在舍衛國祇樹給孤獨園。
^cb278b12時，有尊者僧迦藍於拘薩羅人間遊行，至舍衛國祇樹給孤獨園。
彼僧迦藍比丘有本二，在舍衛國中，聞僧迦藍比丘於拘薩羅人間遊行，
至舍衛國祇樹給孤獨園。
聞已，著好衣服，莊嚴華瓔，抱其兒來詣祇洹，至僧迦藍比丘房前。
^cb278b17爾時，尊者僧迦藍出房露地經行。
時，彼本二來到其前，作是言：「此兒幼小，
汝捨出家，誰當養活？」
^cb278b19時，僧迦藍比丘不共語。
如是再三，亦不共語。
^cb278b20時，彼本二作如是言：「我再三告，不與我語，
不見顧視，我今置兒。」
著經行道頭而去，言：「沙門！
此是汝子，汝自養活，我今捨去。」
^cb278b23尊者僧迦藍亦不顧視其子。
^cb278b24彼本二復言：「是沙門今於此兒都不顧視，彼必得仙人難得之處。
善哉！沙門！必得解脫。」
情願不遂，抱子而去。
^cb278b27爾時，世尊入晝正受，以天耳過人之耳，
聞尊者僧迦藍本二所說，即說偈言：
^gatha「來者不歡喜，去亦不憂慼。
^gatha於世間和合，解脫不染著。
^gatha我說彼比丘，為真婆羅門。
^gatha來者不歡喜，去亦不憂慼。
^gatha不染亦無憂，二心俱寂靜，
^gatha我說是比丘，是真婆羅門。」
^cb278c6佛說此經已，尊者僧迦藍聞佛所說，歡喜隨喜，作禮而去。
^n1073【一〇七三】^cb278c8如是我聞：
一時，佛住舍衛國祇樹給孤獨園。
^cb278c9爾時，尊者阿難獨一靜處，作是思惟：「有三種香，
順風而熏，不能逆風。
何等為三？謂根香、莖香、華香。
或復有香，順風熏，亦逆風熏，亦順風逆風熏耶？」
作是念已，晡時從禪覺，往詣佛所，稽首佛足，
退住一面，白佛言：「世尊！
我獨一靜處，作是思惟：『有三種香，順風而熏，不能逆風。
何等為三？謂根香、莖香、華香。
或復有香，順風熏、逆風熏，亦順風逆風熏耶？』」
^cb278c17佛告阿難：「如是！如是！
有三種香，順風熏，不能逆風，謂根香、莖香、華香。
阿難！亦有香，順風熏、逆風熏、順風逆風熏。
阿難！順風熏、逆風熏、順風逆風熏者。
阿難！有善男子、善女人，在所城邑、聚落，
成就真實法，盡形壽不殺生、不偷盜、不邪婬、
不妄語、不飲酒。如是善男子、善女人，八方上下，
崇善士夫，無不稱歎言：『某方某聚落善男子、
善女人，持戒清淨，成真實法，盡形壽不殺，乃至不飲酒。』
阿難！是名有香順風熏、逆風熏、順風逆風熏。」
爾時，世尊即說偈言：
^gatha「非根莖華香，能逆風而熏，
^gatha唯有善士女，持戒清淨香。
^gatha逆順滿諸方，無不普聞知，
^gatha多迦羅栴檀，優鉢羅末利。
^gatha如是比諸香，戒香最為上，
^gatha栴檀等諸香，所熏少分限。
^gatha唯有戒德香，流熏上昇天，
^gatha斯等淨戒香，不放逸正受。
^gatha正智等解脫，魔道莫能入，
^gatha是名安隱道，是道則清淨。
^gatha正向妙禪定，斷諸魔結縛。」
^cb279a10佛說此經已，尊者阿難聞佛所說，歡喜隨喜，作禮而去。
^n1074【一〇七四】^cb279a12如是我聞：
一時，佛在摩竭提國人間遊行。
與千比丘俱，皆是古昔縈髮出家，皆得阿羅漢，
諸漏已盡，所作已作，捨諸重擔，逮得己利，
盡諸有結，正智，善解脫，到善建立支提杖林中住。
^cb279a16摩竭提王瓶沙聞世尊摩竭提國人間遊行，
至善建立支提杖林中住，與諸小王群臣羽從，
車萬二千、乘馬萬八千、步逐眾無數，摩竭提婆羅門長者悉皆從。
^cb279a20王出王舍城，詣世尊所，恭敬供養。
到於道口，下車步進，及於內門，除去五飾，
脫冠却蓋，除扇去劍刀，脫革屣，到於佛前，
整衣服，偏露右肩，為佛作禮，右遶三匝，
自稱姓名，白佛言：「世尊！
我是摩竭提王瓶沙。」
^cb279a25佛告瓶沙：「如是，大王！
汝是瓶沙，可就此坐，隨其所安。」
^cb279a26時，瓶沙王重禮佛足，退坐一面。
諸王大臣、婆羅門居士悉禮佛足，次第而坐。
^cb279a28時，欝鞞羅迦葉亦在座中。
時，摩竭提婆羅門長者作是念：「為大沙門從欝鞞羅迦葉所修梵行耶？
為欝鞞羅迦葉於大沙門所修梵行耶？」
^cb279b2爾時，世尊知摩竭提婆羅門長者心之所念，
即說偈而問言：
^gatha「欝鞞羅迦葉，於此見何利，
^gatha棄汝先所奉，事火等眾事。
^gatha今可說其義，捨事火之由。」
^cb279b7欝鞞迦葉說偈白佛：
^gatha「錢財等滋味，女色五欲果，
^gatha觀察未來受，斯皆大垢穢，
^gatha是故悉棄捨，先諸奉火事。」
^cb279b11爾時，世尊復說偈問言：
^gatha「汝不著世間，錢財五色味，
^gatha復何捨天人，迦葉隨義說。」
^cb279b14迦葉復以偈答世尊言：
^gatha「見道離有餘，寂滅無餘跡，
^gatha無所有不著，無異趣異道。
^gatha是故悉棄捨，先修奉火事，
^gatha大會等受持，奉事於水火。
^gatha愚癡沒於中，志求解脫道，
^gatha盲無智慧目，向生老病死。
^gatha不見於正路，永離生死道，
^gatha今始因世尊，得見無為道。
^gatha大龍所說力，得度於彼岸，
^gatha牟尼廣濟度，安慰無量眾。
^gatha今始知瞿曇，真諦超出者。」
^cb279b26佛復說偈歎迦葉言：
^gatha「善哉汝迦葉，先非惡思量，
^gatha次第分別求，遂至於勝處。
^cb279b29「汝今，迦葉！當安慰汝徒眾之心。」
時，欝鞞羅迦葉即入正受，以神足力向於東方，
上昇虛空，作四種神變，行、住、坐、臥，入火三昧，
舉身洞然，青、黃、赤、白、頗梨紅色。
身上出水，身下出火，還燒其身，身上出水以灌其身，
或身上出火，以燒其身，身下出水，以灌其身。
如是種種現化神通息已，稽首佛足，白佛言：「世尊！
佛是我師，我是弟子。」
^cb279c7佛告迦葉：「我是汝師，汝是弟子，隨汝所安，復座而坐。」
^cb279c8時，欝鞞羅迦葉還復故坐。
^cb279c9爾時，摩竭提婆羅門長者作是念：「欝鞞羅迦葉定於大沙門所修行梵行。」
^cb279c11佛說此經已，摩竭提王瓶沙及諸婆羅門長者聞佛所說，
歡喜隨喜，作禮而去。
^n1075【一〇七五】^cb279c14如是我聞：
一時，佛住王舍城迦蘭陀竹園。
^cb279c15時，有陀驃摩羅子，舊住王舍城，典知眾僧飲食，
床座隨次差請，不令越次。
^cb279c16時，有慈地比丘，頻三過次得麤食處，食時辛苦，
作是念：「怪哉！大苦！
陀驃摩羅子比丘有情故，以麤食惱我，
令我食時極苦，我當云何為其作不饒益事？」
^cb279c20時，慈地比丘有姊妹比丘尼，名蜜多羅，住王舍城王園比丘尼眾中。
蜜多羅比丘尼來詣慈地比丘，稽首禮足，於一面住。
慈地比丘不顧眄，不與語。
蜜多羅比丘尼語慈地比丘：「阿梨！
何故不見顧眄，不共言語？」
^cb279c25慈地比丘言：「陀驃摩羅子比丘數以麤食惱我，
令我食時極苦，汝復棄我。」
^cb279c27比丘尼言：「當如何？」
慈地比丘言：「汝可至世尊所，白言：『世尊！
陀驃摩羅子比丘非法不類，共我作非梵行波羅夷罪。』
我當證言：『如是。世尊！
如妹所說。』」
^cb280a1比丘尼言：「阿梨！我當云何於梵行比丘所，以波羅夷謗？」
^cb280a2慈地比丘言：「汝若不如是者，我與汝絕，
不復來往言語、共相瞻視。」
^cb280a4時，比丘尼須臾默念，而作是言：「阿梨！
欲令我爾，當從其教。」
^cb280a5慈地比丘言：「汝且待我先至世尊所，汝隨後來。」
^cb280a6時，慈地比丘即往稽首，禮世尊足，退住一面。
蜜多羅比丘尼即隨後至，稽首佛足，退住一面，
白佛言：「世尊！一何不善不類陀驃摩羅子！
於我所作非梵行波羅夷罪。」
^cb280a10慈地比丘復白佛言：「如妹所說，我先亦知。」
^cb280a11爾時，陀驃摩羅子比丘即在彼大眾中。
^cb280a12爾時，世尊告陀驃摩羅子比丘：「汝聞此語不？」
^cb280a13陀驃摩羅子比丘言：「已聞，世尊！」
^cb280a14佛告陀驃摩羅子比丘：「汝今云何？」
^cb280a15陀驃摩羅子白佛：「如世尊所知，如善逝所知。」
^cb280a16佛告陀驃摩羅子：「汝言如世尊所知，今非是時，
汝今憶念，當言憶念；不憶念，當言不憶念。」
^cb280a18陀驃摩羅子言：「我不自憶念。」
^cb280a19爾時，尊者羅睺羅住於佛後，執扇扇佛，
白佛言：「世尊！不善不類是比丘尼言：『尊者陀驃摩羅子共我作非梵行。』
慈地比丘言：『如是，世尊！
我先已知，如妹所說。』」
^cb280a22佛告羅睺羅：「我今問汝，隨意答我。
若蜜多羅比丘尼來語我言：『世尊！
不善不類羅睺羅，共我作非梵行波羅夷罪。』
慈地比丘復白我言：『如是，世尊！
如妹所說，我先亦知』者，汝當云何？」
^cb280a26羅睺羅白佛：「世尊！
我若憶念，當言憶念；不憶念，當言不憶念。」
^cb280a28佛言：「羅睺羅！愚癡人汝尚得作此語，陀驃摩羅子清淨比丘何以不得作如是語？」
^cb280b1爾時，世尊告諸比丘：「於陀驃摩羅子比丘當憶念，
蜜多羅比丘尼當以自言滅，慈地比丘僧當極善呵諫教誡：
『汝云何見？何處見？
汝何因往見？』」世尊如是教已，從座起，入室坐禪。
^cb280b5爾時，諸比丘於陀驃摩羅子比丘憶念，
蜜多羅比丘尼與自言滅，慈地比丘極善呵諫教誡言：「汝云何見？
何處見？何因往見？」
^cb280b8如是諫時，彼作是言：「彼陀驃摩羅子不作非梵行，
不犯波羅夷，然陀驃摩羅子比丘三以麤惡食恐怖，令我食時辛苦。
我於陀驃摩羅子比丘愛恚癡怖，故作是說，然陀驃摩羅子清淨無罪。」
^cb280b12爾時，世尊晡時從禪覺，至大眾前敷座而坐。
諸比丘白佛言：「世尊！
我等於陀驃摩羅子比丘所憶念持，蜜多羅比丘尼與自言滅，
慈地比丘極善呵諫，乃至彼言：『陀驃摩羅子清淨無罪。』」
^cb280b16爾時，世尊告諸比丘：「云何愚癡？
以因飲食故，知而妄語。」
爾時，世尊即說偈言：
^gatha「若能捨一法，知而故妄語，
^gatha不計於後世，無惡而不為。
^gatha寧食熱鐵丸，如熾然炭火，
^gatha不以犯禁戒，而食僧信施。」
^cb280b23佛說此經已，諸比丘聞佛所說，歡喜奉行。
^n1076【一〇七六】^cb280b25如是我聞：
一時，佛住王舍城迦蘭陀竹園。
^cb280b26爾時，尊者陀驃摩羅子詣佛所，稽首佛足，
退住一面，白佛言：「世尊！
我願於佛前取般涅槃。」
^cb280b28世尊默然。如是三啟，佛告陀驃摩羅子：
「此有為諸行，法應如是！」
^cb280b29爾時，尊者陀驃摩羅子即於佛前，入於三昧，
如其正受，向於東方，昇虛空行，現四威儀，
行、住、坐、臥，入火三昧，身下出火，舉身洞然，
光焰四布，青、黃、赤、白、頗梨紅色。
身下出火，還燒其身，身上出水，以灑其身，
或身上出火，下燒其身，身下出水，上灑其身。
周向十方，種種現化已，即於空中，內身出火，
還自焚其身，取無餘涅槃，消盡寂滅，令無遺塵。
譬如空中然燈，油炷俱盡，陀驃摩羅子空中涅槃，
身心俱盡，亦復如是。
爾時，世尊即說偈言：
^gatha「譬如燒鐵丸，其焰洞熾然，
^gatha熱勢漸息滅，莫知其所歸。
^gatha如是等解脫，度煩惱淤泥，
^gatha諸流永已斷，莫知其所之。
^gatha逮得不動跡，入無餘涅槃。」
^cb280c16佛說此經已，諸比丘聞佛所說，歡喜奉行。
^n1077【一〇七七】^cb280c18如是我聞：
一時，佛在央瞿多羅國人間遊行。
經陀婆闍梨迦林中，見有牧牛者、牧羊者、
採柴草者，及餘種種作人，見世尊行路，
見已，皆白佛言：「世尊！
莫從此道去！前有央瞿利摩羅賊，脫恐怖人。」
^cb280c22佛告諸人：「我不畏懼！」
作此語已，從道而去。
彼再三告，世尊猶去。
遙見央瞿利摩羅手執刀楯走向，世尊以神力現身徐行，令央瞿利摩羅駃走不及。
走極疲乏已，遙語世尊：「住！
住！勿去！」
^cb280c27世尊竝行而答：「我常住耳，汝自不住！」
爾時，央瞿利摩羅即說偈言：
^gatha「沙門尚駃行，而言我常住，
^gatha我今疲勌倦住，說言汝不住，
^gatha沙門說云何，我住汝不住？」
^cb281a3爾時，世尊以偈答言：
^gatha「央瞿利摩羅，我說常住者，
^gatha於一切眾生，謂息於刀杖。
^gatha汝恐怖眾生，惡業不休息，
^gatha我於一切蟲，止息於刀杖。
^gatha汝於一切蟲，常逼迫恐怖，
^gatha造作凶惡業，終無休息時。
^gatha我於一切神，止息於刀杖，
^gatha汝於一切神，長夜苦逼迫。
^gatha造作黑惡業，于今不止息，
^gatha我住於息法，一切不放逸。
^gatha汝不見四諦，故不息放逸。」
^cb281a15央瞿利摩羅說偈白佛：
^gatha「久乃見牟尼，故隨路而逐，
^gatha今聞真妙說，當捨久遠惡。
^gatha作如是說已，即放捨刀楯，
^gatha投身世尊足，願聽我出家。
^gatha佛以慈悲心，大僊多哀愍，
^gatha告比丘善來，出家受具足。」
^cb281a22爾時，央瞿利摩羅出家已，獨一靜處，專精思惟：
「所以族姓子剃除鬚髮，著袈裟衣，正信非家，
出家學道，增修梵行，現法自知作證：『我生已盡，
梵行已立，所作已作，自知不受後有。』」
^cb281a26時，央瞿利摩羅得阿羅漢，覺解脫喜樂。
即說偈言：
^gatha「本受不害名，而中多殺害，
^gatha今得見諦名，永離於傷殺。
^gatha身行不殺害，口意俱亦然，
^gatha當知真不殺，不迫於眾生。
^gatha洗手常血色，名央瞿摩羅，
^gatha浚流之所漂，三歸制令息。
^gatha歸依三寶已，出家得具足，
^gatha成就於三明，佛教作已作。
^gatha調牛以捶杖，伏象以鐵鈎，
^gatha不以刀捶杖，正度調天人。
^gatha利刀以水石，直箭以熅火，
^gatha治材以斧斤，自調以黠慧。
^gatha人前行放逸，隨後能自斂，
^gatha是則照世間，如雲解月現。
^gatha人前放逸行，隨後能自斂，
^gatha於世恩愛流，正念而超出。
^gatha少壯年出家，精勤修佛教，
^gatha是則照世間，如雲解月現。
^gatha少壯年出家，精勤修佛教，
^gatha於世恩愛流，正念以超出。
^gatha若度諸惡業，正善能令滅，
^gatha是則照世間，如雲解月現。
^gatha人前造惡業，正善能令滅，
^gatha於世恩愛流，正念能超出。
^gatha我已作惡業，必向於惡趣，
^gatha已受於惡報，宿責食已食。
^gatha若彼我怨憎，聞此正法者，
^gatha得清淨法眼，於我修行忍。
^gatha不復興鬪訟，蒙佛恩力故，
^gatha我怨行忍辱，亦常讚歎忍。
^gatha隨時聞正法，聞已隨修行。」
^cb281c1佛說此經已，央瞿利摩羅聞佛所說，歡喜奉行。
^n1078【一〇七八】^cb281c3如是我聞：
一時，佛住王舍城迦蘭陀竹園。
^cb281c4時，有異比丘，於夜明相出時，出搨㩉㯓補河邊，
脫衣著岸邊，入水洗浴。
浴已上岸，被一衣，待身乾。
^cb281c6時，有一天子放身光明，普照搨㩉補河側，
語比丘言：「汝少出家，鮮白髮黑，年始盛美，
應習五欲，莊嚴瓔珞，塗香華鬘，五樂自娛，
而於是時，違親背俗，悲泣別離，剃除鬚髮，
著袈裟衣，正信非家，出家學道。
如何捨現前樂，而求非時之利？」
^cb281c11比丘答言：「我不捨現前樂求非時樂，我今乃是捨非時樂得現前樂。」
^cb281c13天問比丘：「云何捨非時樂得現前樂？」
^cb281c14比丘答言：「如世尊說，非時之欲，少味多苦，少利多難。
我今於現法中，已離熾然，不待時節，能自通達，
現前觀察，緣自知覺。
如是，天子！是名捨非時樂得現前樂。」
^cb281c18天復問比丘：「云何復是如來所說，非時之欲，少樂多苦？
云何復是如來所說，現法利樂，乃至緣自覺知？」
^cb281c20比丘答言：「我年少出家，不能廣宣如來所說正法、律儀。
世尊近在迦蘭陀竹園。
汝可往詣如來，問其所疑，如世尊說，隨憶受持。」
^cb281c23天子復言：「比丘！於如來所，有諸力天眾多圍遶，
我先無問，未易可詣。
比丘！汝若能為先白世尊者，我可隨往。」
^cb281c26比丘答言：「當為汝去！」
天白比丘：「唯然，尊者！
我隨後來。」
^cb281c27時，彼比丘往詣佛所，稽首禮足，退住一面，
以向天子往反問答具白世尊：「今者，世尊！
彼天子誠實言者須臾應至，不誠實者自當不來。」
^cb282a1時，彼天子遙語比丘：「我已在此，我已在此。」
^cb282a2爾時，世尊即說偈言：
^gatha「眾生隨愛想，以愛想而住，
^gatha以不知愛故，則為死方便。」
^cb282a5佛告天子：「汝解此偈者，便可發問。」
天子白佛：「不解，世尊！
不解，善逝！」佛復說偈而告天子曰：
^gatha「若知所愛者，不於彼生愛，
^gatha彼此無所有，他人莫能說。」
^cb282a10佛告天子：「汝解此義者，便可發問。」
天子白佛：「不解，世尊！
不解，善逝！」
^cb282a11佛復說偈言：
^gatha「見等勝劣者，則有言論生，
^gatha三事不傾動，則無軟中上。」
^cb282a14佛告天子：「解此義者，則可發問。」
天子白佛：「不解，世尊！
不解，善逝！」
^cb282a15佛復說偈言：
^gatha「斷愛及名色，除慢無所繫，
^gatha寂滅息瞋恚，離結絕悕望，
^gatha不見於人天，此世及他世。」
^cb282a19佛告天子：「解此義者，乃可發問。」
天子白佛：「已解，世尊！
已解，善逝！」
^cb282a20佛說此經已，彼天子聞佛所說，歡喜隨喜，即沒不現。
^n1079【一〇七九】^cb282a22如是我聞：
一時，佛在王舍城迦蘭陀竹園。
^cb282a23時，有異比丘於後夜時至搨㩉㯓補河邊，
脫衣置岸邊，入水洗浴。
浴已，還上岸，著一衣，待身乾。
^cb282a25時，有一天子放身光明，普照搨㩉㯓補河側，
問比丘言：「比丘！比丘！
此是丘塚，夜則起烟，晝則火然。
彼婆羅門見已而作是言：『壞此丘塚！』
發掘者智，持以刀劍，又見大龜。
婆羅門見已，作是言：『除此大龜！』
發掘者智，持以刀劍，見有氍氀。
婆羅門見已，作此言：『却此氍氀！』
發掘者智，持以刀劍，見有肉段。
彼婆羅門見已，作是言：『除此肉段！』
發掘者智，持以刀劍，見有屠殺。
婆羅門見已，作是言：『壞是屠殺處！』
發掘者智，持以刀劍，見有楞耆。
彼婆羅門見已，作是言：『却此楞耆！』
發掘者智，持以刀劍，見有二道。
彼婆羅門見已，作是言：『除此二道！』
發掘者智，持以刀劍，見有門扇。
婆羅門見已，作是言：『却此門扇！』
發掘者智，持以刀劍，見有大龍。
婆羅門見已，作是言：『止！
勿却大龍，應當恭敬。』
比丘！汝來受此論，往問世尊。
如佛所說，汝隨受持。
所以者何？除如來，我不見世間諸天、魔、
梵、沙門、婆羅門於此論心悅樂者，若諸弟子從我所聞，然後能說。」
^cb282b15爾時，比丘從彼天所聞此論已，往詣世尊，
稽首禮足，退坐一面，以彼天子所問諸論廣問世尊：「云何為丘塚？
云何為『夜則起烟』？
云何為『晝則火然』？
云何是婆羅門？云何發掘？
云何智者？云何刀劍？
云何為大龜？云何氍氀？
云何為肉段？云何為屠殺處？
云何為楞耆？云何為二道？
云何為門扇？云何為大龍？」
^cb282b22佛告比丘：「丘塚者，謂眾生身——麤四大色，
父母遺體，摶食、衣服、覆蓋、澡浴、摩飾、長養，皆是變壞磨滅之法。
夜起烟者，謂有人於夜時起，隨覺、隨觀。
晝行其教，身業、口業。
婆羅門者，謂如來、應、等正覺。
發掘者，謂精勤方便。
智士者，謂多聞聖弟子。
刀劍者，謂智慧刀劍。
大龜者，謂五蓋。氍氀者，謂忿恨。
肉段者，謂慳愱。屠殺者，謂五欲功德。
楞耆者，謂無明。二道，謂疑惑。
門扇者，謂我慢。大龍者，謂漏盡羅漢。
如是，比丘！若大師為聲聞所作，哀愍悲念，
以義安慰；於汝已作，汝等當作所作，當於曝露、
林中、空舍、山澤、巖窟，敷草樹葉，思惟禪思，
不起放逸，莫令後悔——是則為我隨順之教。」
即說偈言：
^gatha「說身為丘塚，覺觀夜起烟，
^gatha晝業為火然，婆羅門正覺。
^gatha精進勤發掘，黠慧明智慧士，
^gatha以智慧利劍，厭猒離勝進者。
^gatha五蓋為巨龜，忿恨為氍氀，
^gatha慳愱為肉段，五欲屠殺處。
^gatha無明為楞耆，疑惑於二道，
^gatha門扇現我慢，漏盡羅漢龍。
^gatha究竟斷諸論，故我如是說。」
^cb282c17佛說此經已，彼比丘聞佛所說，歡喜奉行。
^n1080【一〇八〇】^cb282c18如是我聞：
一時，佛住波羅㮈國仙人住處鹿野苑中。
^cb282c19爾時，世尊晨朝著衣持鉢，入波羅㮈城乞食。
^cb282c20時，有異比丘以不住心，其心惑亂，不攝諸根，
晨朝著衣持鉢，入波羅㮈城乞食。
是比丘遙見世尊，見已，攝持諸根，端視而行。
世尊見是比丘攝持諸根，端視而行，見已入城。
乞食畢，還精舍，舉衣鉢，洗足已，入室坐禪。
晡時從禪覺，入僧中，敷坐具，於大眾前坐，
告諸比丘：「我今晨朝著衣持鉢，入波羅㮈城乞食，見有比丘！
以不住心、惑亂心，諸根放散，亦持衣鉢入城乞食，
彼遙見我，即自斂攝竟，為是誰？」
^cb283a1時，彼比丘從座起，整衣服，到於佛前，偏袒右肩，
合掌白佛：「世尊！我於晨朝入城乞食，其心惑亂，
不攝諸根行，遙見世尊，即自斂心，攝持諸根。」
^cb283a4佛告比丘：「善哉！善哉！
汝見我已，能自斂心，攝持諸根。
比丘！是法應當如是。
若見比丘，亦應自攝持。
若復見比丘尼、優婆塞、優婆夷，亦當如是攝持諸根，
當得長夜以義饒益，安隱快樂。」
^cb283a8爾時，眾中復有異比丘說偈歎曰：
^gatha「以其心迷亂，不專繫念住，
^gatha晨朝持衣鉢，入城邑乞食。
^gatha中路見大師，威德容儀備，
^gatha欣悅生慚愧，即攝持諸根。」
^cb283a14佛說此經已，諸比丘聞佛所說，歡喜奉行。
雜阿含經卷第三十八

^pb1^folio#agms39雜阿含經卷第三十九
^au〔宋天竺三藏求那跋陀羅譯〕
^n1081【一〇八一】^cb283a20如是我聞：
一時，佛住波羅㮈國鹿野苑中。
^cb283a21爾時，世尊晨朝著衣持鉢，入波羅㮈城乞食。
時，有異比丘著衣持鉢，入城乞食，於其路邊，
住一樹下，起不善覺，以依惡貪。
^cb283a24爾時，世尊見彼比丘住一樹下，以生不善覺，
依惡貪嗜，而告之曰：「比丘！
比丘！莫種苦種，而發熏生臭，汁漏流出。
若比丘種苦種子，自發生臭，汁漏流出者，
欲令蛆蠅不競集者，無有是處！」
^cb283a28時，彼比丘作是念：「世尊知我心之惡念。」
即生恐怖，身毛皆竪。
^cb283b1爾時，世尊入城乞食畢，還精舍，舉衣鉢，
洗足已，入室坐禪。
晡時從禪覺，至於僧中，於眾前敷座而坐，
告諸比丘：「我今晨朝著衣持鉢，入城乞食，
見一比丘住於樹下，以生不善覺，依惡貪嗜。
我時見已，即告之言：『比丘！
比丘！莫種苦種，發熏生臭，惡汁流出。
若有比丘種苦種子，發熏生臭，惡汁流出，
蛆蠅不集，無有是處！』
時，彼比丘即思念：『佛已知我心之所念。』
慚愧恐怖，心驚毛竪，隨路而去。」
^cb283b10時，有異比丘從坐起，整衣服，偏袒右肩，
合掌白佛：「世尊！云何苦種？
云何生臭？云何汁流？
云何蛆蠅？」
^cb283b12佛告比丘：「忿怒煩怨，名曰苦種。
五欲功德，名為生臭。
於六觸入處不攝律儀，是名汁流。
謂觸入處不攝已，貪、憂、諸惡不善心競生，是名蛆蠅。」
爾時，世尊即說偈言：
^gatha「耳目不防護，貪欲從是生，
^gatha是名為苦種。　生臭汁潛流，
^gatha諸覺觀氣味，依於惡貪嗜，
^gatha聚落及空處，若於晝若夜，
^gatha遠離修梵行，究竟於苦邊，
^gatha若內心寂靜，決定諦明了。
^gatha臥覺常安樂，諸惡蛆蠅滅，
^gatha正士所習近，善說賢聖路。
^gatha了知八正道，不還更受身。」
^cb283b26佛說此經已，諸比丘聞佛所說，歡喜奉行。
^n1082【一〇八二】^cb283b27如是我聞：
一時，佛住舍衛國祇樹給孤獨園。
^cb283b28爾時，世尊晨朝著衣持鉢，入舍衛城乞食。
食畢，還精舍，洗足已，入安陀林坐禪。
^cb283c1時，有異比丘亦復晨朝著衣持鉢，入舍衛城乞食。
食畢，還精舍，洗足已，入安陀林，坐一樹下，入晝正受。
是比丘入晝正受時，有惡不善覺起，依貪嗜心。
^cb283c4時，有天神，依安陀林住止者，作是念：「此比丘不善不類，
於安陀林坐禪而起不善覺，心依惡貪，我當往呵責。」
作是念已，往語比丘言：「比丘！
比丘！作瘡疣耶？」
^cb283c8比丘答言：「當治令愈！」
天神語比丘：「瘡如鐵鑊，云何可復？」
^cb283c9比丘答言：「正念正智，足能令復。」
^cb283c10天神白言：「善哉！善哉！
此是真賢治瘡，如是治瘡，究竟能愈，無有發時。」
^cb283c12爾時，世尊晡時從禪覺，還祇樹給孤獨園。
入僧中，於大眾前敷座而坐，告諸比丘：
「我今晨朝著衣持鉢，入舍衛城乞食。
乞食還，至安陀林坐禪，入晝正受。
有一比丘亦乞食還至安陀林，坐一樹下，
入晝正受，而彼比丘起不善覺，心依惡貪。
有天神依安陀林住，語比丘言：『比丘！
比丘！作瘡疣耶？』……」如上廣說，乃至「『如是，比丘！
善哉！善哉！此治眾賢。』」
爾時，世尊即說偈言：
^gatha「士夫作瘡疣，自生於苦患，
^gatha願求世間欲，心依於惡貪。
^gatha以生瘡疣故，蛆蠅競來集，
^gatha愛欲為瘡疣，蛆蠅諸惡覺。
^gatha及諸貪嗜心，皆悉從意生，
^gatha鑽鑿士夫心，以求華名利。
^gatha欲火轉熾然，妄想不善覺，
^gatha身心日夜羸，遠離寂靜道。
^gatha若內心寂靜，決定智明了，
^gatha無有斯瘡疣，見佛安隱路。
^gatha正士所遊跡，賢聖善宣說，
^gatha明智所知道，不復受諸有。」
^cb284a4佛說此經已，諸比丘聞佛所說，歡喜奉行。
^n1083【一〇八三】^cb284a5如是我聞：
一時，佛住毘舍離國獼猴池側重閣講堂。
時，有眾多比丘晨朝著衣持鉢，入毘舍離乞食。
^cb284a7時，有年少比丘出家未久，不閑法、律，當乞食時，不知先後次第。
餘比丘見已而告之言：「汝是年少，出家未久，
未知法、律，莫越！莫重！
前後失次而行乞食，長夜當得不饒益苦。」
^cb284a11年少比丘言：「諸上座亦復越次，不隨前後，非獨我也。」
如是再三，不能令止。
^cb284a13眾多比丘乞食已，還精舍，舉衣鉢，洗足已，
詣佛所，稽首禮足，退坐一面，白佛言：「世尊！
我等晨朝著衣持鉢，入毘舍離乞食，有一年少比丘！
於此法、律出家未久，行乞食時不以次第，前後復重。
諸比丘等再三諫不受，而作是言：『諸上座亦不次第，何故呵我？』
我等諸比丘三呵不受，故來白世尊。
唯願世尊為除非法，哀愍故！」
^cb284a20佛告諸比丘：「如空澤中有大湖水，有大龍象而居其中，
拔諸藕根，洗去泥土，然後食之。
食已，身體肥悅，多力多樂，以是因緣，常喜樂住。
有異種族象，形體羸小，効彼龍象，拔其藕根，
洗不能淨，合泥土食。
食之不消，體不肥悅，轉轉羸弱，緣斯致死，或同死苦。
^cb284a27「如是，宿德比丘學道日久，不樂嬉戲，久修梵行，
大師所歎，諸餘明智修梵行者亦復加歎。
是等比丘依止城邑聚落，晨朝著衣持鉢，
入城乞食，善護身口，善攝諸根，專心繫念，
能令彼人不信者信、信者不異，若得財利、
衣被、飲食、床臥、湯藥，不染、不著、不貪、不嗜、
不迷、不逐，見其過患，見其出離，然復食之。
食已，身心悅澤，得色得力，以是因緣，常得安樂。
^cb284b6「彼年少比丘出家未久，未閑法、律，依諸長老，
依止聚落，著衣持鉢，入村乞食，不善護身，
不守根門，不專繫念，不能令彼不信者信、信者不變。
若得財利、衣被、飲食、臥具、湯藥，染著貪逐，
不見過患，不見出離，以嗜欲心食，不能令身悅澤，安隱快樂。
緣斯食故，轉向於死，或同死苦。
所言死者，謂捨戒還俗，失正法、正律。
同死苦者，謂犯正法、律，不識罪相，不知除罪。」
爾時，世尊即說偈言：
^gatha「龍象拔藕根，水洗而食之，
^gatha異族象効彼，合泥而取食。
^gatha因雜泥食故，羸病遂至死。」
^cb284b19佛說此經已，諸比丘聞佛所說，歡喜奉行。
^ck42【魔相應1084】^n1084【一〇八四】^cb284b20如是我聞：
一時，佛住王舍城寒林中丘塚間。
^cb284b21爾時，世尊告諸比丘：「壽命甚促，轉就後世，
應勤習善法，修諸梵行。
無有生而不死者，而世間人不勤方便專修善法、修賢修義。」
^cb284b24時，魔波旬作是念：「沙門瞿曇住王舍城寒林中丘塚間，
為諸聲聞如是說法：『人命甚促，乃至不修賢修義。』
我今當往，為作嬈亂。」
^cb284b27時，魔波旬化作年少，往住佛前，而說偈言：
^gatha「常逼迫眾生，得人間長壽，
^gatha迷醉放逸心，亦不向死處。」
^cb284c2爾時，世尊作是念：「此是惡魔來作惱亂。」
即說偈言：
^gatha「常逼迫眾生，受生極短壽，
^gatha當勤修精進，猶如救頭然。
^gatha勿得須臾懈，令死魔忽至，
^gatha知汝是惡魔，速於此滅去。」
^cb284c8天魔波旬作是念：「沙門瞿曇已知我心。」
慚愧憂慼，即沒不現。
^n1085【一〇八五】^cb284c10如是我聞：
一時，佛住王舍城寒林中丘塚間。
^cb284c11爾時，世尊告諸比丘：「一切行無常，一切行不恒、
不安，非穌息，變易之法，乃至當止一切有為行，
厭離、不樂、解脫。」
^cb284c13時，魔波旬作是念：「今沙門瞿曇住王舍城寒林中，
為諸聲聞說如是法：『一切行無常、不恒，
非穌息，變易之法，乃至當止一切有為，
厭離、不樂、解脫。』我當往彼，為作嬈亂。」
即化作年少，往詣佛所，住於佛前，而說偈言：
^gatha「壽命日夜流，無有窮盡時，
^gatha壽命當來去，猶如車輪轉。」
^cb284c21爾時，世尊作是念：「此是惡魔欲作嬈亂。」
即說偈言：
^gatha「日夜常遷流，壽亦隨損減，
^gatha人命漸消亡，猶如小河水。
^gatha我知汝惡魔，便自消滅去。」
^cb284c26時，魔波旬作是念：「沙門瞿曇已知我心。」
慚愧憂慼，即沒不現。
^n1086【一〇八六】^cb284c28如是我聞：
一時，佛住王舍城迦蘭陀竹園。
^cb284c29爾時，世尊夜起經行，至於後夜，洗足入室，
斂身正坐，專心繫念。
^cb285a1時，魔波旬作是念：「今沙門瞿曇於王舍城迦蘭陀竹園，
夜起經行，於後夜時，洗足入室，正身端坐，繫念禪思。
我今當往，為作嬈亂。」
即化作年少，住於佛前，而說偈言：
^gatha「我心於空中，執長繩羂下，
^gatha政欲縛沙門，不令汝得脫。」
^cb285a8爾時，世尊作是念：「惡魔波旬欲作嬈亂。」
即說偈言：
^gatha「我說於世間，五欲意第六，
^gatha於彼永已離，一切苦已斷。
^gatha我已離彼欲，心意識亦滅，
^gatha波旬我知汝，速於此滅去。」
^cb285a14時，魔波旬作是念：「沙門已知我心。」
慚愧憂慼，即沒不現。
^n1087【一〇八七】^cb285a16如是我聞：
一時，佛住王舍城迦蘭陀竹園。
^cb285a17爾時，世尊夜起經行，至後夜時，洗足入室，
右脇臥息，繫念明相，正念正智，作起覺想。
^cb285a19時，魔波旬作是念：「今沙門瞿曇住王舍城迦蘭陀竹園，乃至作起覺想。
我今當往，為作留難。」
即化作年少，往住佛前，而說偈言：
^gatha「何眠何故眠？　已滅何復眠？
^gatha空舍何以眠，得出復何眠？」
^cb285a24爾時，世尊作是念：「惡魔波旬欲作嬈亂。」
即說偈言：
^gatha「愛網故染著，無愛誰持去，
^gatha一切有餘盡，唯佛得安眠，
^gatha汝惡魔波旬，於此何所說。」
^cb285a29時，魔波旬作是念：「沙門瞿曇已知我心。」
慚愧憂慼，即沒不現。
^n1088【一〇八八】^cb285b2如是我聞：
一時，佛住王舍城耆闍崛山中。
^cb285b3爾時，世尊於夜闇時，天小微雨，電光睒現，出房經行。
^cb285b4時，魔波旬作是念：「今沙門瞿曇住王舍城耆闍崛山中，
夜闇微雨，電光時現，出房經行。
我今當往，為作留難。」
執大團石，兩手調弄，到於佛前，碎成微塵。
^cb285b7爾時，世尊作是念：「惡魔波旬欲作嬈亂。」
即說偈言：
^gatha「若耆闍崛山，於我前令碎，
^gatha於佛等解脫，不能動一毛。
^gatha假令四海內，一切諸山地，
^gatha放逸之親族，令其碎成塵。
^gatha亦不能傾動，如來一毛髮。」
^cb285b14時，魔波旬作是念：「沙門瞿曇已知我心。」
內懷憂慼，即沒不現。
^n1089【一〇八九】^cb285b16如是我聞：
一時，佛住王舍城耆闍崛山中。
^cb285b17爾時，世尊夜起經行，至後夜時，洗足入房，
正身端坐，繫念在前。
^cb285b18時，魔波旬作是念：「今沙門瞿曇住王舍城耆闍崛山中，
夜起經行，後夜入房，正身端坐，繫念在前。
我今當往，為作留難。」
即化作大龍，遶佛身七匝，舉頭臨佛頂上，
身如大船，頭如大帆，眼如銅鑪，舌如曳電，出息入息若雷雹聲。
^cb285b23爾時，世尊作是念：「惡魔波旬欲作嬈亂。」
即說偈言：
^gatha「猶如空舍宅，牟尼心虛寂，
^gatha於中而旋轉，佛身亦如是。
^gatha無量凶惡龍，蚊虻蠅蚤等，
^gatha普集食其身，不能動毛髮。
^gatha破裂於虛空，傾覆於大地，
^gatha一切眾生類，悉來作恐怖。
^gatha刀矛𨥨槍利箭，悉來害佛身，
^gatha如是諸暴害，不能傷一毛。」
^cb285c4時，魔波旬作是念：「沙門瞿曇已知我心。」
內懷憂慼，即沒不現。
^n1090【一〇九〇】^cb285c6如是我聞：
一時，佛住王舍城毘婆羅山七葉樹林石室中。
^cb285c7爾時，世尊夜起露地，或坐或經行。
至後夜時，洗足入室，安身臥息，右脇著地，
足足相累，繫念明相，正念正智，作起覺想。
^cb285c10時，魔波旬作是念：「沙門瞿曇住王舍城毘婆羅山七葉樹林石室中，
夜起露地若坐若行，至後夜時，洗足入室而坐，
右脇臥息，足足相累，繫念明相，正念正智，作起覺想。
我今當往，為作留難。」
化作年少，往住佛前，而說偈言：
^gatha「為因我故眠，為是後邊故，
^gatha多有錢財寶，何故守空閑？
^gatha獨一無等侶，而著於睡眠。」
^cb285c19爾時，世尊作是念：「惡魔波旬欲作嬈亂。」
即說偈言：
^gatha「不因汝故眠，非為最後邊，
^gatha亦無多錢財，唯集無憂寶。
^gatha哀愍世間故，右脇而臥息，
^gatha覺亦不疑惑，眠亦不恐怖。
^gatha若晝若復夜，無增亦無損，
^gatha為哀眾生眠，故無有損減。
^gatha正復以百槍，貫身常掘動，
^gatha猶得安隱眠，已離內槍故。」
^cb285c29時，魔波旬作是念：「沙門瞿曇已知我心。」
內懷憂慼，即沒不現。
^n1091【一〇九一】^cb286a2如是我聞：
一時，佛住王舍城毘婆羅山七葉樹林石室中。
^cb286a3時，有尊者瞿低迦，住王舍城仙人山側黑石室中，
獨一思惟，不放逸行，修自饒益，時受意解脫身作證，
數數退轉；一、二、三、四、五、六反退，還復得，
時受意解脫身作證，尋復退轉。
^cb286a7彼尊者瞿低迦作是念：「我獨一靜處思惟，
不放逸行，精勤修習，以自饒益，時受意解脫身作證，
而復數數退轉；乃至六反，猶復退轉。
我今當以刀自殺，莫令第七退轉。」
^cb286a11時，魔波旬作是念：「沙門瞿曇住王舍城毘婆羅山側七葉樹林石窟中，
有弟子瞿低迦住王舍城仙人山側黑石室中，
獨一靜處，專精思惟，得時受意解脫身作證，
六反退轉，而復還得。
彼作是念：『我已六反退，而復還得，莫令我第七退轉，
我寧以刀自殺，莫令第七退轉。』
若彼比丘以刀自殺者，莫令自殺，出我境界去，我今當往告彼大師。」
^cb286a18爾時，波旬執琉璃柄琵琶，詣世尊所，鼓絃說偈：
^gatha「大智大方便，自在大神力，
^gatha得熾然弟子，而今欲取死。
^gatha大牟尼當制，勿令其自殺，
^gatha何聞佛世尊，正法律聲聞。
^gatha學其所不得，而取於命終。」
^cb286a25時，魔說此偈已，世尊說偈答言：
^gatha「波旬放逸種，以自事故來，
^gatha堅固具足士，常住妙禪定。
^gatha晝夜勤精進，不顧於性命，
^gatha見三有可畏，斷除彼愛欲。
^gatha已摧伏魔軍，瞿低般涅槃，
^gatha波旬心憂惱，琵琶落於地。
^gatha內懷憂慼已，即沒而不現。」
^cb286b4爾時，世尊告諸比丘：「汝等當來，共至仙人山側黑石室所，觀瞿低迦比丘以刀自殺。」
^cb286b5爾時，世尊與眾多比丘往至仙人山側黑石室中，
見瞿低迦比丘殺身在地，告諸比丘：「汝等見此瞿低迦比丘殺身在地不？」
^cb286b8諸比丘白佛：「唯然，已見，世尊！」
^cb286b9佛告比丘：「汝等見瞿低迦比丘周匝遶身黑闇烟起，充滿四方不？」
^cb286b10比丘白佛：「已見，世尊！」
^cb286b11佛告比丘：「此是惡魔波旬於瞿低迦善男子身側，
周匝求其識神，然比丘瞿低迦以不住心，執刀自殺。」
^cb286b13爾時，世尊為瞿低迦比丘受第一記。
^cb286b14爾時，波旬而說偈言：
^gatha「上下及諸方，遍求彼識神，
^gatha都不見其處，瞿低何所之？」
^cb286b18爾時，世尊復說偈言：
^gatha「如是堅固士，一切無所求，
^gatha拔恩^mc04838愛根本，瞿低般涅槃。」
^cb286b21佛說此經已，諸比丘聞佛所說，歡喜奉行。
^n1092【一〇九二】^cb286b22如是我聞：
一時，佛住欝鞞羅聚落尼連禪河側，於菩提樹下成佛未久。
^cb286b23時，魔波旬作是念：「今沙門瞿曇住欝鞞羅聚落尼連禪河側，
於菩提樹下成佛未久。
我當往彼，為作留難。」
即化作年少，往住佛前，而說偈言：
^gatha「獨入一空處，禪思靜思惟，
^gatha已捨國財寶，於此復何求？
^gatha若求聚落利，何不習近人，
^gatha既不習近人，終竟何所得。」
^cb286c3爾時，世尊作是念：「惡魔波旬欲作嬈亂。」
即說偈言：
^gatha「已得大財利，志足安寂滅，
^gatha摧伏諸魔軍，不著於色欲。
^gatha獨一而禪思，服食禪妙樂，
^gatha是故不與人，周旋相習近。」
^cb286c9魔復說偈言：
^gatha「瞿曇若自知，安隱涅槃道，
^gatha獨善無為樂，何為強化人。」
^cb286c12佛復說偈答言：
^gatha「非魔所制處，來問度彼岸，
^gatha我則以正答，令彼得涅槃。
^gatha時得不放逸，不隨魔自在。」
^cb286c16魔復說偈言：
^gatha「有石似凝膏，飛烏欲來食，
^gatha竟不得其味，損觜還歸空。
^gatha我今亦如彼，徒勞歸天宮。」
^cb286c20魔說是已，內懷憂慼，心生變悔，低頭伏地，以指畫地。
^cb286c21魔有三女，一名愛欲，二名愛念，三名愛樂，
來至波旬所，而說偈言：
^gatha「父今何愁慼，士夫何足憂，
^gatha我以愛欲繩，縛彼如調象。
^gatha牽來至父前，令隨父自在。」
^cb286c26魔答女言：
^gatha「彼已離恩愛，非欲所能招，
^gatha已出於魔境，是故我憂愁。」
^cb286c29時，魔三女身放光焰，熾如雲中電，來詣佛所，
稽首禮足，退住一面，白佛言：「我今歸世尊足下，給侍使令。」
^cb287a2爾時，世尊都不顧視。
知如來離諸愛欲，心善解脫。
如是第二、第三說。
^cb287a4時，三魔女自相謂言：「士夫有種種隨形愛欲，
今當各各變化，作百種童女色、作百種初嫁色、
作百種未產色、作百種已產色、作百種中年色、
作百種宿年色，作此種種形類，詣沙門瞿曇所，
作是言：『今悉歸尊足下，供給使令。』」
^cb287a9作此議已，即作種種變化，如上所說，詣世尊所，
稽首禮足，退住一面，白佛言：「世尊！
我等今日歸尊足下，供給使令。」
^cb287a12爾時，世尊都不顧念。
「如來法離諸愛欲。」
如是再三說已。
^cb287a13時，三魔女自相謂言：「若未離欲士夫，見我等種種妙體，
心則迷亂，欲氣衝擊，胸臆破裂，熱血熏面。
然今沙門瞿曇於我等所都不顧眄，如其如來離欲解脫，得善解脫想。
我等今日當復各各說偈而問。」
復到佛前，稽首禮足，退住一面。
^cb287a18愛欲天女即說偈言：
^gatha「獨一禪寂默，捨俗錢財寶，
^gatha既捨於世利，今復何所求？
^gatha若求聚落利，何不習近人，
^gatha竟不習近人，終竟何所得？」
^cb287a24佛說偈答言：
^gatha「已得大財利，志足安寂滅，
^gatha摧伏諸魔軍，不著於色欲。
^gatha是故不與人，周旋相習近。」
^cb287a28愛念天女復說偈言：
^gatha「多修何妙禪，而度五欲流？
^gatha復以何方便，度於第六海？
^gatha云何修妙禪，於諸深廣欲，
^gatha得度於彼岸，不為愛所持？」
^cb287b4爾時，世尊說偈答言：
^gatha「身得止息樂，心得善解脫，
^gatha無為無所作，正念不傾動，
^gatha了知一切法，不起諸亂覺，
^gatha愛恚睡眠覆，斯等皆已離。
^gatha如是多修習，得度於五欲，
^gatha亦於第六海，悉得度彼岸。
^gatha如是修習禪，於諸深廣欲，
^gatha悉得度彼岸，不為彼所持。」
^cb287b13時，愛樂天女復說偈言：
^gatha「已斷除恩愛，淳厚積集欲，
^gatha多生人淨信，得度於欲流。
^gatha開發明智慧，超踰死魔境。」
^cb287b17爾時，世尊說偈答言：
^gatha「大方便廣度，入如來法律，
^gatha斯等皆已度，慧者復何憂？」
^cb287b20時，三天女志願不滿，還詣其父魔波旬所。
時，魔波旬遙見女來，說偈弄之：
^gatha「汝等三女子，自誇說堪能，
^gatha咸放身光焰，如電雲中流，
^gatha至大精進所，各現其容姿，
^gatha反為其所破，如風飄其綿。
^gatha欲以爪破山，齒齧破鐵丸，
^gatha欲以髮藕絲，旋轉於大山。
^gatha和合悉解脫，而望亂其心，
^gatha若能縛風足，令月空中墮。
^gatha以手抒大海，氣歔動雪山，
^gatha和合悉解脫，亦可令傾動。
^gatha於深巨海中，而求安足地，
^gatha如來於一切，和合悉解脫。
^gatha正覺大海中，求傾動亦然。」
^cb287c6時魔波旬弄三女已，即沒不現。
^n1093【一〇九三】^cb287c7如是我聞：
一時，佛住欝鞞羅處尼連禪河側大菩提樹下，初成佛道。
^cb287c8天魔波旬作是念：「此沙門瞿曇在欝鞞羅住處尼連禪河側菩提樹下，
初成佛道。我今當往，為作留難。」
即自變身，作百種淨、不淨色，詣佛所。
^cb287c11佛遙見波旬百種淨、不淨色，作是念：「惡魔波旬作百種淨、
不淨色，欲作嬈亂。」
即說偈言：
^gatha「長夜生死中，作淨不淨色，
^gatha汝何為作此，不度苦彼岸。
^gatha若諸身口意，不作留難者，
^gatha魔所不能教，不隨魔自在。
^gatha如是知惡魔，於是自滅去。」
^cb287c19時，魔波旬作是念：「沙門瞿曇已知我心。」
內懷憂慼，即沒不現。
^n1094【一〇九四】^cb287c21如是我聞：
一時，佛住欝鞞羅處尼連禪河側菩提樹下，初成正覺。
^cb287c22爾時，世尊獨一靜處，專心禪思，作如是念：「我今解脫苦行。
善哉！我今善解脫苦行，先修正願，今已果得無上菩提。」
^cb287c25時，魔波旬作是念：「今沙門瞿曇住欝鞞羅處尼連禪河側菩提樹下，
初成正覺。我今當往，為作留難。」
即化作年少，住於佛前，而說偈言：
^gatha「大修苦行處，能令得清淨，
^gatha而今反棄捨，於此何所求？
^gatha欲於此求淨，淨亦無由得。」
^cb288a3爾時，世尊作是念：「此魔波旬欲作嬈亂。」
即說偈言：
^gatha「知諸修苦行，皆與無義俱，
^gatha終不獲其利，如弓彈有聲。
^gatha戒定聞慧道，我已悉修習，
^gatha得第一清淨，其淨無有上。」
^cb288a9時，魔波旬作是念：「沙門瞿曇已知我心。」
內懷憂慼，即沒不現。
^n1095【一〇九五】^cb288a11如是我聞：
一時，佛住娑羅婆羅門聚落。
^cb288a12爾時，世尊晨朝著衣持鉢，入婆羅聚落乞食。
時，魔波旬作是念：「今沙門瞿曇晨朝著衣持鉢，
入婆羅聚落乞食，我今當往，先入其舍，
語諸信心婆羅門長者，令沙門瞿曇空鉢而出。」
^cb288a16時，魔波旬隨逐佛後，作是唱言：「沙門！
沙門！都不得食耶？」
^cb288a17爾時，世尊作是念：「惡魔波旬欲作嬈亂。」
即說偈言：
^gatha「汝新於如來，獲得無量罪，
^gatha汝謂呼如來，受諸苦惱耶？」
^cb288a21時，魔波旬作是言：「瞿曇！
更入聚落，當令得食。」
^cb288a22爾時，世尊而說偈言：
^gatha「正使無所有，安樂而自活，
^gatha如彼光音天，常以欣悅食。
^gatha正使無所有，安樂而自活，
^gatha常以欣悅食，不依於有身。」
^cb288a27時，魔波旬作是念：「沙門瞿曇已知我心。」
內懷憂慼，即沒不現。
^n1096【一〇九六】^cb288a29如是我聞：
一時，佛住波羅㮈國仙人住處鹿野苑中。
^cb288b1爾時，世尊告諸比丘：「我已解脫人天繩索，汝等亦復解脫人天繩索。
汝等當行人間，多所過度，多所饒益，安樂人天，
不須伴行，一一而去。
我今亦往欝鞞羅住處人間遊行。」
^cb288b5時，魔波旬作是念：「沙門瞿曇住波羅㮈仙人住處鹿野苑中，
為諸聲聞如是說法：『我已解脫人天繩索，汝等亦能。
汝等各別人間教化，乃至我亦當至欝鞞羅住處人間遊行。』
我今當往，為作留難。」
即化作年少，住於佛前，而說偈言：
^gatha「不脫作脫想，謂呼已解脫，
^gatha為大縛所縛，我今終不放。」
^cb288b13爾時，世尊作是念：「惡魔波旬欲作嬈亂。」
即說偈言：
^gatha「我已脫一切，人天諸繩索，
^gatha已知汝波旬，即自消滅去。」
^cb288b17時，魔波旬作是念：「沙門瞿曇已知我心。」
內懷憂慼，即沒不現。
^n1097【一〇九七】^cb288b19如是我聞：
一時，佛住釋氏石主釋氏聚落。
^cb288b20時，石主釋氏聚落多人疫死。
處處人民，若男若女，從四方來受持三歸，
其諸病人，若男若女，若大若小，皆因來者自稱名字：
「我某甲等，歸佛、歸法、歸比丘僧。」
舉村舉邑，皆悉如是。
^cb288b24爾時，世尊勤為聲聞說法。
時，諸信心歸三寶者，斯則皆生人、天道中。
^cb288b25時，魔波旬作是念：「今沙門瞿曇住於釋氏石主釋氏聚落，勤為四眾說法。
我今當往，為作留難。」
化作年少，往住佛前，而說偈言：
^gatha「何為勤說法，教化諸人民，
^gatha相違不相違，不免於驅馳，
^gatha以有繫縛故，而為彼說法？」
^cb288c3爾時，世尊作是念：「惡魔波旬欲作嬈亂。」
即說偈言：
^gatha「汝夜叉當知，眾生群集生，
^gatha諸有智慧者，孰能不哀愍？
^gatha以有哀愍故，不能不教化，
^gatha哀愍諸眾生，法自應如是。」
^cb288c9惡魔波旬作是念：「沙門瞿曇已知我心。」
內懷憂慼，即沒不現。
^n1098【一〇九八】^cb288c11如是我聞：
一時，佛住釋氏石主釋氏聚落。
^cb288c12爾時，世尊獨一靜處，禪思思惟，作是念：
「頗有作王，能得不殺，不教人殺，一向行法，不行非法耶？」
^cb288c14時，魔波旬作是念：「今沙門瞿曇住石主釋氏聚落，
獨一禪思，作是念：『頗有作王，不殺生，不教人殺，
一向行法，不行非法耶？』
我今當往，為其說法。」
化作年少，往住佛前，作是言：「如是，世尊！
如是，善逝！可得作王，不殺生，不教人殺，
一向行法，不行非法。
世尊！今可作王，善逝！
今可作王，必得如意。」
^cb288c21爾時，世尊作是念：「惡魔波旬欲作嬈亂。」
而告魔言：「汝魔波旬！
何故作是言：『作王！
世尊！作王！善逝！可得如意。』？」
^cb288c24魔白佛言：「我面從佛聞作是說：『若四如意足修習多修習已，
欲令雪山王變為真金，即作不異。』
世尊今有四如意足，修習多修習，令雪山王變為真金，如意不異。
是故，我白世尊：『作王！
世尊！作王！善逝！可得如意。』」
^cb288c29佛告波旬：「我都無心欲作國王，云何當作？
我亦無心欲令雪山王變為真金，何由而變？」
^cb289a2爾時，世尊即說偈言：
^gatha「正使有真金，如雪山王者，
^gatha一人得此金，亦復不知足。
^gatha是故智慧者，金石同一觀。」
^cb289a6時，魔波旬作是念：「沙門瞿曇已知我心。」
內懷憂慼，即沒不現。
^n1099【一〇九九】^cb289a8如是我聞：
一時，佛住釋氏石主釋氏聚落。
時，有眾多比丘集供養堂，為作衣事。
^cb289a10時，魔波旬作是念：「今沙門瞿曇住於釋氏石主釋氏聚落，
眾多比丘集供養堂，為作衣故，我今當往，為作留難。」
化作少壯婆羅門像，作大縈髮，著獸皮衣，
手執曲杖，詣供養堂，於眾多比丘前默然而住。
須臾，語諸比丘言：「汝等年少出家，膚白髮黑，
年在盛時，應受五欲莊嚴自娛，如何違親背族，
悲泣別離，信於非家，出家學道？
何為捨現世樂，而求他世非時之樂？」
^cb289a18諸比丘語婆羅門：「我不捨現世樂求他世非時之樂，乃是捨非時樂就現世樂。」
^cb289a20波旬復問：「云何捨非時樂就現世樂？」
^cb289a21比丘答言：「如世尊說，他世樂少味多苦，
少利多患；世尊說現世樂者，離諸熾然，
不待時節，能自通達，於此觀察，緣自覺知。
婆羅門！是名現世樂。」
^cb289a24時，婆羅門三反掉頭瘖瘂，以杖築地，即沒不現。
^cb289a26時，諸比丘即生恐怖，身毛皆竪，此是何等婆羅門像，來此作變？
即詣佛所，稽首禮足，退坐一面，白佛言：「世尊！
我等眾多比丘集供養堂，為作衣故。
有一盛壯婆羅門，縈髮大髻，來詣我所，
作是言：『汝等年少出家……』」如上廣說，
乃至三反掉頭瘖瘂，以杖築地，即沒不現。
「我等即生恐怖，身毛皆竪，是何婆羅門像，來作此變？」
^cb289b4佛告諸比丘：「此非婆羅門，是魔波旬來至汝所，欲作嬈亂。」
爾時，世尊即說偈言：
^gatha「凡生諸苦惱，皆由於愛欲，
^gatha知世皆劍刺，何人樂於欲？
^gatha覺世間有餘，皆悉為劍刺，
^gatha是故𭶑慧者，當勤自調伏。
^gatha巨積真金聚，猶如雪山王，
^gatha一人受用者，意猶不知足。
^gatha是故𭶑慧者，當修平等觀。」
^cb289b14佛說此經已，諸比丘聞佛所說，歡喜奉行。
^n1100【一一〇〇】^cb289b15如是我聞：
一時，佛住釋氏石主釋氏聚落。
^cb289b16時，有尊者善覺，晨朝著衣持鉢，入石主釋氏聚落乞食。
食已，還精舍，舉衣鉢，洗足已，持尼師壇，
置右肩上，入林中，坐一樹下，修晝正受，
作是念：「我得善利！
於正法、律出家學道；我得善利！
遭遇大師如來、等正覺；我得善利！
得在梵行、持戒、備德、賢善真實眾中。
我今當得賢善命終，於當來世亦當賢善。」
^cb289b23時，魔波旬作是念：「今沙門瞿曇往石主釋氏聚落，
有聲聞弟子名曰善覺，著衣持鉢……」
如上廣說，乃至「賢善命終，後世亦賢。
我今當往，為作留難。」
化作大身，盛壯多力，見者怖畏，謂其力能翻發動大地，至善覺比丘所。
^cb289b28善覺比丘遙見大身勇盛壯士，即生恐怖。
從坐起，詣佛所，稽首禮足，退住一面，白佛言：「世尊！
我今晨朝著衣持鉢……」廣說如上，乃至
「賢善命終，後世亦賢。
見有大身士夫，勇壯熾盛，力能動地，見生恐怖，心驚毛竪。」
^cb289c4佛告善覺：「此非大身士夫，是魔波旬欲作嬈亂。
汝且還去，依彼樹下，修前三昧，動作彼魔，因斯脫苦。」
^cb289c6時，尊者善覺即還本處，至於晨朝，著衣持鉢，入石主釋氏聚落乞食。
食已，還精舍……如上廣說，乃至「賢善命終，後世亦賢。」
^cb289c9時，魔波旬復作是念：「此沙門瞿曇住於釋氏，
有弟子名曰善覺……」如上廣說，乃至
「賢善命終，後世亦賢。
我今當往，為作留難。」
復化作大身，勇壯熾盛，力能發地，往住其前。
^cb289c13善覺比丘復遙見之。
即說偈言：
^gatha「我正信非家，而出家學道，
^gatha於佛無價寶，正念繫心住。
^gatha隨汝變形色，我心不傾動，
^gatha覺汝為幻化，便可從此滅。」
^cb289c19時，魔波旬作是念：「是沙門已知我心。」
內懷憂慼，即沒不現。
^n1101【一一〇一】^cb289c21如是我聞：
一時，佛住波羅㮈國仙人住處鹿野苑中。
^cb289c22爾時，世尊告諸比丘：「如來聲聞作師子吼，
說言：『已知！已知！』不知如來聲聞於何等法已知、已知故作師子吼？
謂苦聖諦、苦集聖諦、苦滅聖諦、苦滅道跡聖諦。」
^cb289c26時，天魔波旬作是念：「沙門瞿曇住波羅㮈國仙人住處鹿野苑中，
為諸聲聞說法，乃至已知四聖諦。
我今當往，為作留難。」
化作年少，住於佛前，而說偈言：
^gatha「何於大眾中，無畏師子吼，
^gatha謂呼無有敵，望調伏一切？」
^cb290a3爾時，世尊作是念：「惡魔波旬欲作嬈亂。」
即說偈言：
^gatha「如來於一切，甚深正法律，
^gatha方便師子吼，於法無所畏。
^gatha若有智慧者，何故自憂怖？」
^cb290a8時，魔波旬作是念：「沙門瞿曇已知我心。」
內懷憂慼，即沒不現。
^n1102【一一〇二】^cb290a10如是我聞：
一時，佛住王舍城多眾踐蹈曠野中，與五百比丘眾俱，
而為說法，以五百鉢置於中庭。
^cb290a12爾時，世尊為五百比丘說五受陰生滅之法。
^cb290a13時，魔波旬作是念：「沙門瞿曇住王舍城多眾踐蹈曠野中，
與五百比丘俱，乃至說五受陰是生滅法。
我今當往，為作留難。」
化作大牛，往詣佛所，入彼五百鉢間，諸比丘即驅，莫令壞鉢。
^cb290a17爾時，世尊告諸比丘：「此非是牛，是魔波旬欲作嬈亂。」
即說偈言：
^gatha「色受想行識，非我及我所，
^gatha若知真實義，於彼無所著。
^gatha心無所著法，超出色結縛，
^gatha了達一切處，不住魔境界。」
^cb290a24佛說此經已，諸比丘聞佛所說，歡喜奉行。
^n1103【一一〇三】^cb290a25如是我聞：
一時，佛住王舍城多眾踐蹈曠野中，與六百比丘眾俱，
為諸比丘說六觸入處集、六觸集、六觸滅。
^cb290a27時，魔波旬作是念：「今沙門瞿曇住王舍城多眾踐蹈曠野，
為六百比丘說六觸入處是集法、是滅法，
我今當往，為作留難。」
化作壯士，大身勇盛，力能動地，來詣佛所。
^cb290b2彼諸比丘遙見壯士，身大勇盛，見生怖畏，
身毛皆竪，共相謂言：「彼為何等，形狀可畏？」
^cb290b4爾時，世尊告諸比丘：「此是惡魔，欲作嬈亂。」
^cb290b5爾時，世尊即說偈言：
^gatha「色聲香味觸，及第六諸法，
^gatha愛念適可意，世間唯有此。
^gatha此是最惡貪，能繫著凡夫，
^gatha超越斯等者，是佛聖弟子。
^gatha度於魔境界，如日無雲翳。」
^cb290b11時，魔波旬作是念：「沙門瞿曇已知我心。」
內懷憂慼，即沒不現。
雜阿含經卷第三十九

^pb1^folio#agms40雜阿含經卷第四十
^ck43【帝釋相應1104】^au〔宋天竺三藏求那跋陀羅譯〕
^n1104【一一〇四】^cb290b19如是我聞：
一時，佛住王舍城迦蘭陀竹園。
^cb290b20爾時，世尊告諸比丘：「若能受持七種受者，以是因緣得生天帝釋處。
謂天帝釋本為人時，供養父母，及家諸尊長，
和顏軟語，不惡口，不兩舌，常真實言；於慳悋世間，
雖在居家而不慳惜，行解脫施，勤施，常樂行施捨，
施會供養，等施一切。」
爾時，世尊即說偈言：
^gatha「供養於父母，及家之尊長，
^gatha柔和恭遜辭，離麁言兩舌。
^gatha調伏慳悋心，常修真實語，
^gatha彼三十三天，見行七法者。
^gatha咸各作是言，當來生此天。」
^cb290c3佛說此經已，諸比丘聞佛所說，歡喜奉行。
^n1105【一一〇五】^cb290c4如是我聞：
一時，佛住鞞舍離國獼猴池側重閣講堂。
^cb290c5時，有離車名摩訶利，來詣佛所，稽首佛足，
退坐一面，白佛言：「世尊！
見天帝釋不？」
^cb290c7佛答言：「見。」
離車復問：「世尊！見有鬼似帝釋形以不？」
^cb290c8佛告離車：「我知天帝釋，亦知有鬼似天帝釋，
亦知彼帝釋法，受持彼法緣故，得生帝釋處。
離車！帝釋本為人時，供養父母，乃至行平等捨。」
爾時，世尊即說偈言：
^gatha「供養於父母，及家之尊長，
^gatha柔和恭遜辭，離麁言兩舌。
^gatha調伏慳悋心，常修真實語，
^gatha彼三十三天，見行七法者。
^gatha咸各作是言，當來生此天。」
^cb290c18佛說此經已，時摩訶利離車聞佛所說，
歡喜隨喜，作禮而去。
^n1106【一一〇六】^cb290c20如是我聞：
一時，佛住鞞舍離國獼猴池側重閣講堂。
^cb290c21時，有異比丘來詣佛所，稽首佛足，退住一面，
白佛言：「世尊！何因、何緣釋提桓因名釋提桓因？」
^cb290c23佛告比丘：「釋提桓因本為人時，行於頓施；
沙門、婆羅門、貧窮、困苦、求生行路乞，施以飲食、
錢財、穀、帛、華香、嚴具、床臥、燈明，以堪能故，名釋提桓因。」
^cb290c27比丘復白佛言：「世尊！
何因、何緣故，釋提桓因復名富蘭陀羅？」
^cb290c28佛告比丘：「彼釋提桓因本為人時，數數行施衣被、
飲食，乃至燈明。以是因緣，故名富蘭陀羅。」
^cb291a1比丘復白佛言：「何因、何緣故，復名摩伽婆。」
^cb291a2佛告比丘：「彼釋提桓因本為人時，名摩伽婆故，
釋提桓因即以本名，名摩伽婆。」
^cb291a4比丘復白佛言：「何因、何緣復名娑婆婆？」
^cb291a5佛告比丘：「彼釋提桓因本為人時，數以婆詵私衣布施供養。
以是因緣故，釋提桓因名娑婆婆。」
^cb291a7比丘復白佛言：「世尊！
何因、何緣釋提桓因復名憍尸迦？」
^cb291a8佛告比丘：「彼釋提桓因本為人時，為憍尸族姓人。
以是因緣故，彼釋提桓因復名憍尸迦。」
^cb291a11比丘問佛言：「世尊！
何因、何緣彼釋提桓因名舍脂鉢低？」
^cb291a12佛告比丘：「彼阿修羅女名曰舍脂，為天帝釋第一天后，是故帝釋名舍脂鉢低。」
^cb291a14比丘白佛言：「世尊！
何因、何緣釋提桓因復名千眼？」
^cb291a15佛告比丘：「彼釋提桓因本為人時，聰明智慧，
於一坐間，思千種義，觀察稱量。
以是因緣，彼天帝釋復名千眼。」
^cb291a17比丘白佛：「何因、何緣彼釋提桓因復名因提利？」
^cb291a19佛告比丘：「彼天帝釋於諸三十三天，為王為主。
以是因緣故，彼天帝釋名因提利。」
^cb291a21佛告比丘：「然彼釋提桓因本為人時，受持七種受。
以是因緣，得天帝釋。
何等為七？釋提桓因本為人時，供養父母；
乃至等行惠施，是為七種受。
以是因緣，為天帝釋。」
^cb291a24爾時，世尊即說偈言……如上廣說。
^cb291a25佛說此經已，諸比丘聞佛所說，歡喜奉行。
^n1107【一一〇七】^cb291a27如是我聞：
一時，佛住鞞舍離國獼猴池側重閣講堂。
^cb291a28爾時，世尊告諸比丘：「過去世時，有一夜叉鬼，
醜陋惡色，在帝釋空座上坐。
三十三天見此鬼醜陋惡色，在帝釋空座上坐。
見已，咸各瞋恚。諸天如是極瞋恚已，彼鬼如是如是隨瞋恚漸漸端正。
^cb291b3「時，三十三天往詣天帝釋，白帝釋言：『憍尸迦！
當知有一異鬼，醜陋惡色，在天王空座上坐，
我等諸天見彼鬼醜陋惡色，坐天王座，
極生瞋恚，隨彼諸天瞋恚，彼鬼隨漸端正。』
釋提桓因告諸三十三天：『彼是瞋恚對治鬼。』
^cb291b8「爾時，天帝釋自往彼鬼所，整衣服，偏袒右肩，
合掌三稱名字而言：『仁者！
我是釋提桓因。』隨釋提桓因如是恭敬下意，
彼鬼如是如是隨漸醜陋，即復不現。
^cb291b12「時，釋提桓因自坐已，而說偈言：
^gatha「『人當莫瞋恚，見瞋莫瞋報，
^gatha於惡莫生惡，當破壞憍慢。
^gatha不瞋亦不害，名住賢聖眾，
^gatha惡罪起瞋恚，堅住如石山。
^gatha盛瞋恚能持，如制逸馬車，
^gatha我說善御士，非謂執繩者。』」
^cb291b20佛告諸比丘：「釋提桓因於三十三天為自在王，歎說不瞋。
汝等如是正信非家，出家學道，亦應讚歎不瞋，當如是學。」
^cb291b22佛說此經已，諸比丘聞佛所說，歡喜奉行。
^n1108【一一〇八】^cb291b24如是我聞：
一時，佛住舍衛國祇樹給孤獨園。
^cb291b25爾時，世尊晨朝著衣持鉢，入舍衛城乞食。
乞食已，還精舍，舉衣鉢，洗足已，持尼師壇，
著右肩上，至安陀林，布尼師壇，坐一樹下，入晝正受。
^cb291b28爾時，祇桓中有兩比丘諍起，一人罵詈，一人默然。
其罵詈者，即便改悔懺謝於彼，而彼比丘不受其懺，以不受懺故。
時，精舍中眾多比丘共相勸諫，高聲閙亂。
^cb291c3爾時，世尊以淨天耳過於人耳，聞祇桓中高聲閙亂。
聞已，從禪覺，還精舍，於大眾前敷座而坐，
告諸比丘：「我今晨朝乞食，還至安陀林，
坐禪入晝正受，聞精舍中高聲大聲，紛紜閙亂，竟為是誰？」
^cb291c7比丘白佛：「此精舍中有二比丘諍起，一比丘罵，一者默然。
時，罵比丘尋向悔謝，而彼不受。
緣不受故，多人勸諫，故致大聲，高聲閙亂。」
^cb291c10佛告比丘：「云何？比丘！
愚癡之人，人向悔謝，不受其懺，若人懺而不受者，
是愚癡人，長夜當得不饒益苦。
諸比丘！過去世時，釋提桓因有三十三天共諍，
說偈教誡言：
^gatha「『於他無害心，瞋亦不纏結，
^gatha懷恨不經久，於瞋以不住。
^gatha雖復瞋恚盛，不發於麁言，
^gatha不求彼開節，揚人之虛短。
^gatha常當自防護，以義內省察，
^gatha不怒亦不害，常與賢聖俱。
^gatha若與惡人俱，剛彊猶山石，
^gatha盛恚能自持，如制逸馬車。
^gatha我說為善御，非謂執繩者。』」
^cb291c24佛告諸比丘：「釋提桓因於三十三天為自在王，
常行忍辱，亦復讚歎行忍者。
汝等比丘正信非家，出家學道，當行忍辱，
讚歎忍者，應當學！」
^cb291c27佛說此經已，諸比丘聞佛所說，歡喜奉行。
^n1109【一一〇九】^cb291c29如是我聞：
一時，佛住舍衛國祇樹給孤獨園。
^cb292a1爾時，世尊告諸比丘：「過去世時，天、阿修羅對陣欲戰，
釋提桓因語毘摩質多羅阿修羅王：『莫得各各共相殺害，
但當論議，理屈者伏。』
毘摩質多羅阿修羅王言：『設共論議，誰當證知理之通塞？』
天帝釋言：『諸天眾中自有智慧明記識者，阿修羅眾亦復自有明記識者。』
毘摩質多羅阿修羅言：『可爾。』
釋提桓因言：『汝等可先立論，然後我當隨後立論，則不為難。』
^cb292a9「時，毘摩質多羅阿修羅王即說偈立論言：
^gatha「『我若行忍者，於事則有闕，
^gatha愚癡者當言，怖畏故行忍。』
^cb292a13「釋提桓因說偈答言：
^gatha「『正使愚癡者，言恐怖故忍，
^gatha及其不言者，於理何所傷。
^gatha但自觀其義，亦觀於他義，
^gatha彼我悉獲安，斯忍為最上。』
^cb292a18「毘摩質多羅阿修羅復說偈言：
^gatha「『若不制愚癡，愚癡則傷人，
^gatha猶如兇惡牛，捨走逐觸人。
^gatha執杖而強制，怖畏則調伏，
^gatha是故堅持杖，折伏彼愚夫。』
^cb292a23「帝釋復說偈言：
^gatha「『我常觀察彼，制彼愚夫者，
^gatha愚者瞋恚盛，智以靜默伏。
^gatha不瞋亦不害，常與賢聖俱，
^gatha惡罪起瞋恚，堅住如石山。
^gatha盛瞋恚能持，如制逸馬車，
^gatha我說善御士，非謂執繩者。』
^cb292b1「爾時，天眾中有天智慧者，阿修羅眾中有阿修羅智慧者，
於此偈思惟稱量觀察，作是念：『毘摩質多羅阿修羅所說偈，
終竟長夜起於鬪訟戰諍，當知毘摩質多羅阿修羅王教人長夜鬪訟戰諍；
釋提桓因所說偈，長夜終竟息於鬪訟戰諍，
當知天帝釋長夜教人息於鬪訟戰諍，當知帝釋善論得勝。』」
^cb292b7佛告諸比丘：「釋提桓因以善論議伏阿修羅。
諸比丘！釋提桓因於三十三天為自在王，
立於善論，讚歎善論。
汝等比丘亦應如是，正信非家，出家學道，
亦當善論，讚歎善論，應當學！」
^cb292b12佛說此經已，諸比丘聞佛所說，歡喜奉行。
^n1110【一一一〇】^cb292b14如是我聞：
一時，佛住舍衛國祇樹給孤獨園。
^cb292b15爾時，世尊告諸比丘：「過去世時，有天帝釋，
天、阿修羅對陣欲戰。
釋提桓因語三十三天眾言：『今日諸天與阿修羅軍戰，
諸天得勝，阿修羅不如者，當生擒毘摩質多羅阿修羅王，
以五繫縛，將還天宮。』
毘摩質多羅阿修羅王告阿修羅眾：『今日諸天、
阿修羅共戰，若阿修羅勝，諸天不如者，
當生擒釋提桓因，以五繫縛，將還阿修羅宮。』
當其戰時，諸天得勝，阿修羅不如。
^cb292b23「時，彼諸天捉得毘摩質多羅阿修羅王，
以五繫縛，將還天宮，縛在帝釋斷法殿前門下。
帝釋從此門入出之時，毘摩質多羅阿修羅縛在門側瞋恚罵詈。
^cb292b27「時，帝釋御者見阿修羅王，身被五縛，在於門側，帝釋出入之時輒瞋恚罵詈。
見已即便說偈，白帝釋言：
^gatha「『釋今為畏彼，為力不足耶，
^gatha能忍阿修羅，面前而罵辱。』
^cb292c3「釋即答言：
^gatha「『不以畏故忍，亦非力不足，
^gatha何有𭶑慧人，而與愚夫對。』
^cb292c6「御者復白言：
^gatha「『若但行忍者，於事則有闕，
^gatha愚癡者當言，畏怖故行忍。
^gatha是故當苦治，以智制愚癡。』
^cb292c10「帝釋答言：
^gatha「『我常觀察彼，制彼愚夫者，
^gatha見愚者瞋盛，智以靜默伏。
^gatha非力而為力，是彼愚癡力，
^gatha愚癡違遠法，於道則無有。
^gatha若使有大力，能忍於劣者，
^gatha是則為上忍。　無力何有忍？
^gatha於他極罵辱，大力者能忍，
^gatha是則為上忍。　無力何所忍？
^gatha於己及他人，善護大恐怖，
^gatha知彼瞋恚盛，還自守靜默。
^gatha於二義俱備，自利亦利他。
^gatha謂言愚夫者，以不見法故，
^gatha愚夫謂勝忍，重增其惡口，
^gatha未知忍彼罵，於彼常得勝。
^gatha於勝己行忍，是名恐怖忍。
^gatha於等者行忍，是名忍諍忍。
^gatha於劣者行忍，是則為上忍。』」
^cb292c28佛告諸比丘：「釋提桓因於三十三天為自在王，
常行忍辱，讚歎於忍。
汝等比丘正信非家，出家學道，亦應如是行忍，
讚歎於忍，應當學！」
^cb293a2佛說經已，諸比丘聞佛所說，歡喜奉行。
^n1111【一一一一】^cb293a4如是我聞：
一時，佛住舍衛國祇樹給孤獨園。
^cb293a5爾時，世尊告諸比丘：「過去世時，釋提桓因欲入園觀。
時，勅其御者，令嚴駕千馬之車詣於園觀。
御者奉勅，即嚴駕千馬之車，往白帝釋：『唯！
俱尸迦！嚴駕已竟，唯王知時。』
天帝釋即下常勝殿，東向合掌禮佛。
爾時，御者見，即心驚毛竪，馬鞭落地。
^cb293a10「時，天帝釋見御者心驚毛竪，馬鞭落地，
即說偈言：
^gatha「『汝見何憂怖，馬鞭落於地。』
^cb293a14「御者說偈白帝釋言：
^gatha「『見王天帝釋，為舍脂之夫，
^gatha所以生恐怖，馬鞭落地者。
^gatha常見天帝釋，一切諸大地，
^gatha人天大小王，及四護世主。
^gatha三十三天眾，悉皆恭敬禮，
^gatha何處更有尊，尊於帝釋者。
^gatha而今正東向，合掌修敬禮。』
^cb293a22「爾時，帝釋說偈答言：
^gatha「『我實於一切，世間大小王，
^gatha及四護世王，三十三天眾，
^gatha最為其尊王，故悉來恭敬，
^gatha而復有世間，隨順等正覺，
^gatha名號滿天師，故我稽首禮。』
^cb293a28「御者復白言：
^gatha「『是必世間勝，故使天王釋，
^gatha恭敬而合掌，東向稽首禮。
^gatha我今亦當禮，天王所禮者。』
^cb293b3「時，天帝釋，舍脂之夫說如是偈，禮佛已，
乘千馬車，往詣園觀。」
^cb293b4佛告諸比丘：「彼天帝釋於三十三天為自在王，
尚恭敬佛，亦復讚歎恭敬於佛。
汝等比丘正信非家，出家學道，亦應如是恭敬於佛，
亦當讚歎恭敬佛者，應當學！」
^cb293b8佛說此經已，諸比丘聞佛所說，歡喜奉行。
^n1112【一一一二】^cb293b10如是我聞：
一時，佛住舍衛國祇樹給孤獨園……廣說如上。
差別者：「爾時，帝釋下常勝殿，合掌東向敬禮尊法。」
乃至……。
^cb293b12佛說此經已，諸比丘聞佛所說，歡喜奉行。
^cb293b14如是我聞：
一時，佛住舍衛國祇樹給孤獨園……如上廣說。
差別者：「爾時，帝釋說偈答御者言：
^gatha「『我實為大地，世間大小王，
^gatha及四護世主，三十三天眾，
^gatha如是等一切，悉尊重恭敬，
^gatha然復有淨戒，長夜入正受。
^gatha正信而出家，究竟諸梵行，
^gatha故我於彼所，尊重恭敬禮。
^gatha又調伏貪恚，超越愚癡境，
^gatha修學不放逸，亦恭敬禮彼。
^gatha貪欲瞋恚癡，悉已永不著，
^gatha漏盡阿羅漢，復應敬禮彼。
^gatha若復在居家，奉持於淨戒，
^gatha如法修布薩，亦復應敬禮。』
^cb293b29「御者白帝釋言：
^gatha「『是必世間勝，故天王敬禮，
^gatha我亦當如是，隨天王恭敬。』
^cb293c3「諸比丘！彼天帝釋，舍脂之夫敬禮法、僧，
亦復讚歎禮法、僧者，汝等已能正信非家，
出家學道，亦當如是敬禮法、僧，當復讚歎禮法、僧者。」
^cb293c6佛說此經已，諸比丘聞佛所說，歡喜奉行。
^n1113【一一一三】^cb293c8如是我聞：
一時，佛住舍衛國祇樹給孤獨園。
^cb293c9爾時，世尊告諸比丘：「過去世時，有天帝釋欲入園觀，
王勅御者，令嚴駕千馬之車。
御者受教，即嚴駕已，還白帝釋：『乘已嚴駕，唯王知時。』
^cb293c12「爾時，帝釋從常勝殿來下，周向諸方，合掌恭敬。
^cb293c13「時，彼御者見天帝釋從殿來下，住於中庭，
周向諸方，合掌恭敬。
見已驚怖，馬鞭落地，而說偈言：
^gatha「『諸方唯有人，臭穢胞胎生，
^gatha神處穢死尸，飢渴常燋然。
^gatha何故憍尸迦，故重於非家？
^gatha為我說其義，飢渴願欲聞。』
^cb293c20「時，天帝釋說偈答言：
^gatha「『我正恭敬彼，能出非家者，
^gatha自在遊諸方，不計其行止。
^gatha城邑國土色，不能累其心，
^gatha不畜資生具，一往無欲定。
^gatha往則無所求，唯無為為樂，
^gatha言則定善言，不言則寂定。
^gatha諸天阿修羅，各各共相違，
^gatha人間自共諍，相違亦如是。
^gatha唯有出家者，於諸諍無諍，
^gatha於一切眾生，放捨於刀杖。
^gatha於財離財色，不醉亦不荒，
^gatha遠離一切惡，是故敬禮彼。』
^cb294a4「是時，御者復說偈言：
^gatha「『天王之所敬，是必世間勝，
^gatha故我從今日，當禮出家人。』
^cb294a7「如是說已，天帝釋敬禮諸方一切僧畢，
昇於馬車，遊觀園林。」
^cb294a8佛告比丘：「彼天帝釋於三十三天為自在王，
而常恭敬眾僧，亦常讚歎恭敬僧功德。
汝等比丘正信非家，出家學道，亦當如是恭敬眾僧，亦當讚歎敬僧功德。」
^cb294a12佛說此經已，諸比丘聞佛所說，歡喜奉行。
^n1114【一一一四】^cb294a14如是我聞：
一時，佛住舍衛國祇樹給孤獨園。
^cb294a15爾時，世尊告諸比丘：「過去世時，阿修羅王興四種兵——象兵、
馬兵、車兵、步兵。時，三十三天欲共鬪戰。
時，天帝釋聞阿修羅王興四種兵——象兵、
馬兵、車兵、步兵，來欲共戰。
聞已，即告宿毘梨天子言：『阿公知不？
阿修羅興四種兵——象兵、馬兵、車兵、
步兵，欲與三十三天共戰。
阿公可勅三十三天興四種兵——象兵、
馬兵、車兵、步兵，與彼阿修羅共戰。』
爾時，宿毘梨天子受帝釋教，還自天宮，
慢緩寬縱，不勤方便。
^cb294a24「阿修羅眾已出在道路，帝釋聞已，復告宿毘梨天子：『阿公！
阿修羅軍已在道路，阿公可速告令起四種兵與阿修羅戰。』
宿毘梨天子受帝釋教已，即復還宮，懈怠寬縱。
^cb294a28「時，阿修羅王軍已垂至，釋提桓因聞阿修羅軍已在近路，
復告宿毘梨天子：『阿公知不？
阿修羅軍已在近路，阿公！
速告諸天起四種兵。』
^cb294b2「時，宿毘梨天子即說偈言：
^gatha「『若有不起處，無為安隱樂，
^gatha得如是處者，無作亦無憂。
^gatha當與我是處，令我得安隱。』
^cb294b6「爾時，帝釋說偈答言：
^gatha「『若有不起處，無為安隱樂，
^gatha若得是處者，無作亦無憂。
^gatha汝得是處者，亦應將我去。』
^cb294b10「宿毘梨天子復說偈言：
^gatha「『若處無方便，不起安隱樂，
^gatha若得彼處者，無作亦無憂。
^gatha當與我是處，令我得安隱。』
^cb294b14「時，天帝釋復說偈答言：
^gatha「『若處無方便，不起安隱樂，
^gatha若人得是處，無作亦無憂。
^gatha汝得是處者，亦應將我去。』
^cb294b18「宿毘梨天子復說偈言：
^gatha「『若處不放逸，不起安隱樂，
^gatha若人得是處，無作亦無憂。
^gatha當與我是處，令得安隱樂。』
^cb294b22「時，天帝釋復說偈言：
^gatha「『若處不放逸，不起安隱樂，
^gatha若人得是處，無作亦無憂。
^gatha汝得是處者，亦應將我去。』
^cb294b26「宿毘梨復說偈言：
^gatha「『懶惰無所起，不知作已作，
^gatha行欲悉皆會，當與我是處。』
^cb294b29「時，天帝釋復說偈言：
^gatha「『懶惰無所起，得究竟安樂，
^gatha汝得彼處者，亦應將我去。』
^cb294c3「宿毘梨天子復說偈言：
^gatha「『無事亦得樂，無作亦無憂，
^gatha若與我是處，令我得安樂。』
^cb294c6「天帝釋復說偈言：
^gatha「『若見若復聞，眾生無所作，
^gatha汝得是處者，亦應將我去。
^gatha汝若畏所作，不念於有為，
^gatha但當速淨除，涅槃之徑路。』
^cb294c11「時，宿毘梨天子嚴四兵——象兵、馬兵、
車兵、步兵，與阿修羅戰，摧阿修羅眾，諸天得勝，還歸天宮。」
^cb294c13佛告諸比丘：「釋提桓因興四種兵，與阿修羅戰，精勤得勝。
諸比丘！釋提桓因於三十三天為自在王，
常以精勤方便，亦常讚歎精勤之德。
汝等比丘正信非家，出家學道，當勤精進，讚歎精勤。」
^cb294c17佛說此經已，諸比丘聞佛所說，歡喜奉行。
^n1115【一一一五】^cb294c19如是我聞：
一時，佛住舍衛國祇樹給孤獨園。
^cb294c20爾時，世尊告諸比丘：「過去世時，有一聚落，有諸仙人於聚落邊空閑處住止。
^cb294c21「時，有諸天、阿修羅去聚落不遠，對陣戰鬪。
^cb294c22「爾時，毘摩質多羅阿修羅王除去五飾，
脫去天冠，却傘蓋，除劍刀，屏寶拂，脫革屣，
至彼仙人住處，入於門內，周向看視，不顧眄諸仙人，亦不問訊。
看已，還出。
^cb294c26「時，有一仙人遙見毘摩質多羅阿修羅王除去五飾入園，
看已，還出。見已，語諸仙人言：『此何等人？
有不調伏色，不似人形，非威儀法，似田舍兒，
非長者子，除去五飾，入於園門，高視觀看，亦不顧眄問訊諸仙人。』
有一仙人答言：『此是毘摩質多羅阿修羅王，
除去五飾，觀看而去。』
彼仙人言：『此非賢士，不好不善，非賢非法，
除去五飾，來入園門，看已，還去，亦不顧眄問訊諸仙人。
以是故，當知天眾增長，阿修羅損減。』
^cb295a7「時，釋提桓因除去五飾，入仙人住處，與諸仙人面相問訊慰勞，
然後還出。
^cb295a9「復有仙人見天帝釋除去五飾，入於園門，周遍問訊。
見已，問諸仙人：『此是何人？
入於園林，有調伏色，有可適人色，有威儀色，
非田舍兒，似族姓子，除去五飾，來入園門，
周遍問訊，然後還出。』
有仙人答言：『此是天帝釋，除去五飾，來入園門，
周遍問訊，然後還去。』
彼仙人言：『此是賢士，善好真實威儀法，
除去五飾，來入園門，周遍問訊，然後還去，
以是當知天眾增長，阿修羅眾損減。』
^cb295a18「時，毘摩質多羅阿修羅王聞仙人稱歎諸天，
聞已，瞋恚熾盛。
^cb295a19「時，彼空處仙人聞阿修羅王瞋恚熾盛，
往詣毘摩質多羅阿修羅王所，而說偈言：
^gatha「『仙人故來此，求乞施無畏，
^gatha汝能施無畏，賜牟尼恩教。』
^cb295a24「毘摩質多羅以偈答言：
^gatha「『於汝仙人所，無有施無畏，
^gatha違背阿修羅，習近帝釋故。
^gatha於此諸無畏，當遺以恐怖。』
^cb295a28「仙人復說偈言：
^gatha「『隨行殖種子，隨類果報生，
^gatha來乞於無畏，遺之以恐怖。
^gatha當獲無盡畏，施畏種子故。』
^cb295b3「時，諸仙人於毘摩質多羅阿修羅王面前說呪已，凌虛而逝。
^cb295b4「即於是夜，毘摩質多羅阿修羅王心驚三起，
眠中聞惡聲言：『釋提桓因興四種兵，與阿修羅戰！』
驚覺恐怖，慮戰必敗，退走而還阿修羅宮。
^cb295b7「時，天帝釋敵退得勝已，詣彼空閑仙人住處，
禮諸仙人足已，退於西面諸仙人前，東向而坐。
^cb295b9「時，東風起，有異仙人即說偈言：
^gatha「『今此諸牟尼，出家來日久，
^gatha腋下流汗臭，莫順坐風下。
^gatha千眼可移坐，此臭難可堪。』
^cb295b14「時，天帝釋說偈答言：
^gatha「『種種眾香華，結以為華鬘，
^gatha今之所聞香，其香復過是，
^gatha寧久聞斯香，未曾生厭患。』」
^cb295b18佛告諸比丘：「彼天帝釋於三十三天為自在王，
恭敬出家人，亦常讚歎出家人，亦常讚歎恭敬之德。
汝等比丘正信非家，出家學道，常應恭敬諸梵行者，亦當讚歎恭敬之德。」
^cb295b22佛說此經已，諸比丘聞佛所說，歡喜奉行。
^n1116【一一一六】^cb295b24如是我聞：
一時，佛住舍衛國祇樹給孤獨園。
時，天帝釋晨朝來詣佛所，稽首佛足，以帝釋神力，身諸光明遍照祇樹精舍。
^cb295b27時，釋提桓因說偈問佛言：
^gatha「為殺於何等，而得安隱眠？
^gatha為殺於何等，而得無憂畏？
^gatha為殺何等法，瞿曇所讚歎？」
^cb295c2爾時，世尊說偈答言：
^gatha「害兇惡瞋恚，而得安隱眠，
^gatha害兇惡瞋恚，心得無憂畏。
^gatha瞋恚為毒根，滅彼苦種子，
^gatha滅彼苦種子，而得無憂畏。
^gatha彼苦種滅故，賢聖所稱歎。」
^cb295c8爾時，釋提桓因聞佛所說，歡喜隨喜，作禮而去。
^n1117【一一一七】^cb295c10如是我聞：
一時，佛住舍衛國祇樹給孤獨園。
^cb295c11爾時，世尊告諸比丘：「於月八日，四大天王勅遣大臣，
案行世間：『為何等人供養父母、沙門、婆羅門，
宗親尊重，作諸福德，見今世惡，畏後世罪，
行施作福，受持齋戒，於月八日、十四日、
十五日，及神變月，受戒布薩？』
至十四日，遣太子下，觀察世間：『為何等人供養父母，乃至受戒布薩？』
至十五日，四大天王自下世間，觀察眾生：
『為何等人供養父母，乃至受戒布薩？』
諸比丘！爾時，世間無有多人供養父母，乃至受戒布薩者。
^cb295c20「時，四天王即往詣三十三天集法講堂，
白天帝釋：『天王當知，今諸世間，無有多人供養父母，乃至受戒布薩。』
時，三十三天眾聞之不喜，轉相告語：『今世間人，
不賢不善，不好不類，無真實行，不供養父母，乃至不受戒布薩。
緣斯罪故，諸天眾減，阿修羅眾當漸增廣。』
^cb295c26「諸比丘！爾時，世間若復多人供養父母，
乃至受戒布薩者，四天王至三十三天集法講堂，
白天帝釋：『天王當知，今諸世間，多有人民供養父母，乃至受戒布薩。』
時，三十三天心皆歡喜，轉相告語：『今諸世間，
賢聖真實如法，多有人民供養父母，乃至受戒布薩。
緣斯福德，阿修羅眾減，諸天眾增廣。』
^cb296a4「時，天帝釋知諸天眾皆歡喜已。
即說偈言：
^gatha「『若人月八日，十四十五日，
^gatha及神變之月，受持八支齋。
^gatha如我所修行，彼亦如是修。』」
^cb296a9爾時，世尊告諸比丘：「彼天帝釋所說偈言：
^gatha「『若人月八日，十四十五日，
^gatha及神變之月，受持八支齋。
^gatha如我所修行，彼亦如是修。』
^cb296a13「此非善說。所以者何？
彼天帝釋自有貪、恚、癡患，不脫生、老、病、
死、憂、悲、惱、苦故。
^cb296a14「若阿羅漢比丘！諸漏已盡，所作已作，離諸重擔，
斷諸有結，心善解脫，說此偈言：
^gatha「『若人月八日，十四十五日，
^gatha及神變之月，受持八支齋。
^gatha如我所修行，彼亦如是修。』
^cb296a20「如是說者，則為善說。
所以者何？阿羅漢比丘離貪、恚、癡，已脫生、
老、病、死、憂、悲、惱、苦，是故此偈則為善說。」
^cb296a22佛說此經已，諸比丘聞佛所說，歡喜奉行。
^n1118【一一一八】^cb296a24如是我聞：
一時，佛住舍衛國祇樹給孤獨園。
^cb296a25爾時，世尊告諸比丘：「過去世時，毘摩質多羅阿修羅王疾病困篤，
往詣釋提桓因所，語釋提桓因言：『憍尸迦！
當知我今疾病困篤，為我療治，令得安隱！』
釋提桓因語毘摩質多羅阿修羅言：『汝當授我幻法，
我當療治汝病，令得安隱。』
毘摩質多羅阿修羅語帝釋言：『我當還問諸阿修羅眾，
聽我者，當授帝釋阿修羅幻法。』
^cb296b3「爾時，毘摩質多羅阿修羅即往至諸阿修羅眾中，
語諸阿修羅言：『諸人當知，我今疾病困篤，
往詣釋提桓因所，求彼治病。
彼語我言：「汝能授我阿修羅幻法者，當治汝病，令得安隱。」
我今當往為彼說阿修羅幻法。』
^cb296b8「時，有一詐偽阿修羅語毘摩質多羅阿修羅：
『其彼天帝釋質直好信不虛偽，但語彼言：「天王！
此阿修羅幻法，若學者，令人墮地獄，受罪無量百千歲。」
彼天帝釋必當息意，不復求學，當言：「汝去！
令汝病差，可得安隱！」』
^cb296b13「時，毘摩質多羅阿修羅復往帝釋所，說偈白言：
^gatha「『千眼尊天王，阿修羅幻術，
^gatha皆是虛誑法，令人墮地獄。
^gatha無量百千歲，受苦無休息。』
^cb296b18「時，天帝釋語毘摩質多羅阿修羅言：『止！
止！如是幻術，非我所須，汝且還去，令汝身病寂滅休息，得力安隱！』」
^cb296b20佛告諸比丘：「釋提桓因於三十三天為自在王，
長夜真實，不幻不偽，賢善質直。
汝等比丘正信非家，出家學道，亦應如是不幻不偽，
賢善質直，當如是學。」
^cb296b24佛說此經已，諸比丘聞佛所說，歡喜奉行。
^n1119【一一一九】^cb296b25如是我聞：
一時，佛住舍衛國祇樹給孤獨園。
^cb296b26爾時，世尊告諸比丘：「時，有天帝釋及鞞盧闍那子婆稚阿修羅王，
有絕妙之容，於晨朝時，俱詣佛所，稽首佛足，退坐一面。
時，天帝釋及鞞盧闍那子婆稚阿修羅王，
身諸光明，普照祇樹給孤獨園。」
^cb296c1爾時，鞞盧闍那阿修羅王說偈白佛：
^gatha「人當勤方便，必令利滿足，
^gatha是利滿足已，何須復方便。」
^cb296c5時，天帝釋復說偈言：
^gatha「若人勤方便，必令利滿足，
^gatha是利滿足已，修忍無過上。」
^cb296c8說是偈已，俱白佛言：「世尊！
何者善說？」世尊告言：「汝等所說，二說俱善。」
^cb296c9然今汝等復聽我說。
^gatha「一切眾生類，悉皆求己利，
^gatha彼彼諸眾生，各自求所應。
^gatha世間諸和合，及與第一義，
^gatha當知世和合，則為非常法。
^gatha若人勤方便，必令利滿足，
^gatha是利滿足已，修忍無過上。」
^cb296c17爾時，天帝釋及鞞盧闍那子婆稚阿修羅王聞佛所說，
歡喜隨喜，作禮而去。
^cb296c19爾時，世尊告諸比丘：「釋提桓因於三十三天為自在王，
修行於忍，讚歎於忍。
汝等比丘正信非家，出家學道，亦應如是修行於忍，讚歎於忍！」
^cb296c22佛說此經已，諸比丘聞佛所說，歡喜奉行。
^n1120【一一二〇】^cb296c24如是我聞：
一時，佛住舍衛國祇樹給孤獨園。
^cb296c25爾時，世尊告諸比丘：「過去世時，有天帝釋白佛言：『世尊！
我今受如是戒：「乃至佛法住世，盡其形壽，
有惱我者，要不反報加惱於彼。」』
時，毘摩質多羅阿修羅王聞天帝釋受如是戒：
『乃至佛法住世，盡其形壽，有惱我者，我不反報加惱於彼。』
聞已，執持利劍，逆道而來。
^cb297a2「時，天帝釋遙見毘摩質多羅阿修羅王執持利劍，
逆道而來，即遙告言：『阿修羅！
住！縛汝勿動！』
^cb297a4「毘摩質多羅阿修羅王即不得動，語帝釋言：
『汝今豈不受如是戒：「若佛法住世，盡其形壽，
有惱我者，必不還報。」
耶？』天帝釋答言：『我實受如是戒，但汝息住受縛。』
阿修羅言：『今且放我！』
帝釋答言：『汝若約誓不作亂者，然後放汝。』
阿修羅言：『放我當如法作。』
帝釋答言：『先如法作，然後放汝！』
^cb297a11「時，毘摩質多羅阿修羅王即說偈言：
^gatha「『貪欲之所趣，及瞋恚所趣，
^gatha妄語之所趣，謗毀賢聖趣。
^gatha我若嬈亂者，趣同彼趣趣。』
^cb297a16「釋提桓因復告言：『放汝令去，隨汝所安。』
「爾時，天帝釋令阿修羅王作約誓已，往詣佛所，
稽首佛足，退坐一面，白佛言：『世尊！
我於佛前受如是戒：「乃至佛法住世，盡其形壽，
有惱我者，我不反報。」
毘摩質多羅阿修羅王聞我受戒，手執利劍，隨路而來。
我遙見已，語言：「阿修羅！
住！住！縛汝勿動！」彼阿修羅言：「汝不受戒耶？」
我即答言：「我實受戒，且汝今住，縛汝勿動。」
彼即求脫，我告彼言：「若作約誓不作亂者，當令汝脫。」
阿修羅言：「且當放我，當說約誓。」
我即告言：「先說約誓，然後放汝。」
彼即說偈，作約誓言：
^gatha「『貪欲之所趣，及瞋恚所趣，
^gatha妄語之所趣，謗毀賢聖趣，
^gatha我若作嬈亂，趣同彼趣趣。』
^cb297b2「『如是。世尊！我要彼阿修羅王令說約誓，為是法不？
彼阿修羅復為嬈亂不？』
^cb297b3「佛告天帝釋：『善哉！
善哉！汝要彼約誓，如法不違，彼亦不復敢作嬈亂。』
爾時，天帝釋聞佛所說，歡喜隨喜，作禮而去。」
^cb297b7爾時，世尊告諸比丘：「彼天帝釋於三十三天為自在王，
不為嬈亂，亦常讚歎不嬈亂法。
汝等比丘正信非家，出家學道，亦應如是行不嬈亂，亦當讚歎不擾亂法。」
^cb297b10佛說此經已，諸比丘聞佛所說，歡喜奉行。
雜阿含經卷第四十

^pb1^folio#agms41<lines=6>雜阿含經卷第四十一
^ck20c【不壞淨相應1121】^au〔宋天竺三藏求那跋陀羅譯〕
^n1121【一一二一】^cb297b19如是我聞：
一時，佛住迦毘羅衛國尼拘律園。
時，有眾多釋氏來詣佛所，稽首禮足，退坐一面。
^cb297b21爾時，世尊告諸釋氏：「汝等諸瞿曇！
於法齋日及神足月受持齋戒，修功德不？」
^cb297b23諸釋氏白佛言：「世尊！
我等於諸齋日有時得受齋戒，有時不得；
於神足月有時齋戒，修諸功德，有時不得。」
^cb297b25佛告諸釋氏：「瞿曇！
汝等不獲善利，汝等是憍慢者、煩惱人、
憂悲人、惱苦人。何故於諸齋日或得齋戒，或不得？
於神足月或得齋戒，作諸功德，或不得？
諸瞿曇！譬人求利，日日增長，一日一錢，
二日兩錢，三日四錢，四日八錢，五日十六錢，六日三十二錢。
如是士夫日常增長，八日、九日乃至一月，錢財轉增廣耶？」
^cb297c4長者白佛：「如是，世尊！」
佛告釋氏：「云何？瞿曇！
如是士夫錢財轉增，當得自然錢財增廣，
復欲令我於十年中一向喜樂心樂，多住禪定，寧得以不？」
^cb297c7釋氏答言：「不也，世尊！」
佛告釋氏：「若得九年、八年、七年、六年、五年、
四年、三年、二年、一年喜樂心樂，多住禪定以不？」
^cb297c9釋氏答言：「不也，世尊！」
^cb297c10佛告釋氏：「且置年歲，寧得十月、九月、八月乃至一月喜樂心樂，
多住禪定以不？復置一月，寧得十日、九日、
八日乃至一日一夜喜樂心樂，禪定多住以不？」
^cb297c13釋氏答言：「不也，世尊！」
^cb297c14佛告釋氏：「我今語汝，我聲聞中有直心者，
不諂不幻，我於彼人，十年教化，以是因緣，
彼人則能百千萬歲一向喜樂心樂，多住禪定，斯有是處！
復置十年，若九年、八年乃至一年，十月、
九月乃至一月，十日、九日乃至一日一夜，
我教化，至其明旦，能令勝進。
晨朝教化，乃至日暮，能令勝進，以是因緣，
得百千萬歲一向喜樂心樂，多住禪定，
成就二果，或斯陀含果、阿那含果，以彼士夫先得須陀洹故。」
^cb297c23釋氏白佛：「善哉！世尊！
我從今日，於諸齋日當修齋戒，乃至八支，
於神足月受持齋戒，隨力惠施，修諸功德。」
^cb297c26佛告釋氏：「善哉！瞿曇！
為真實要。」
^cb297c27佛說此經已，時諸釋種聞佛所說，歡喜隨喜，作禮而去。
^n1122【一一二二】^cb297c29如是我聞：
一時，佛住迦毘羅衛國尼拘律園中。
^cb298a1時，有眾多釋氏集論議堂，作如是論議。
時，有釋氏語釋氏難提：「我有時得詣如來，
恭敬供養，有時不得；有時得親近供養知識比丘，
有時不得，又復不知有諸智慧優婆塞，
有餘智慧優婆塞、智慧優婆夷疾病困苦，
復云何教化、教誡說法，今當共往詣世尊所，
問如此義，如世尊教，當受奉行。」
^cb298a8爾時，難提與諸釋氏俱詣佛所，稽首禮足，
退住一面，白佛言：「世尊！
我等諸釋氏集論議堂，作如是論議，有諸釋氏語我言：『難提！
我等或時見如來，恭敬供養，或時不見，
或時往見諸知識比丘，親近供養，或時不得……』」
如是廣說，乃至「『如佛所教誡，當受奉行。』
我等今日請問世尊，若智慧優婆塞，有餘智慧優婆塞、優婆夷疾病困苦。
云何教化、教誡說法？」
^cb298a16佛告難提：「若有智慧優婆塞，當詣餘智慧優婆塞、
優婆夷疾病困苦者所，以三種穌息處而教授之言：『仁者！
汝當成就於佛不壞淨，於法、僧不壞淨。』
以是三種穌息處而教授已，當復問言：『汝顧戀父母不？』
彼若有顧戀父母者，當教令捨，當語彼言：
『汝顧戀父母得活者，可顧戀耳，既不由顧戀而得活，用顧戀為？』
彼若言不顧戀父母者，當歎善隨喜，當復問言：
『汝於妻子、奴僕、錢財諸物有顧念不？』
若言顧念，當教令捨，如捨顧戀父母法；
若言不顧念，歎善隨喜，當復問言：『汝於人間五欲顧念以不？』
若言顧念，當為說言：『人間五欲惡露不淨，
敗壞臭處，不如天上勝妙五欲。』
教令捨離人間五欲，教令志願天上五欲。
若復彼言心已遠離人間五欲，先已顧念天勝妙欲，
歎善隨喜，復語彼言：『天上妙欲無常、苦、
空、變壞之法，諸天上有身勝天五欲。』
若言已捨顧念天欲，顧念有身勝欲，歎善隨喜，
當復教言：『有身之欲，亦復無常、變壞之法，
有行滅、涅槃、出離之樂，汝當捨離有身顧念，
樂於涅槃寂滅之樂為上、為勝。』
彼聖弟子已能捨離有身顧念，樂涅槃者，歎善隨喜。
^cb298b10「如是，難提！彼聖弟子先後次第教誡、教授，
令得不起、涅槃，猶如比丘百歲壽命，解脫涅槃。」
^cb298b12佛說此經已，釋氏難提等聞佛所說，歡喜隨喜，作禮而去。
^n1123【一一二三】^cb298b14如是我聞：
一時，佛住迦毘羅衛國尼拘律園中。
^cb298b15時，有釋氏名曰菩提，來詣佛所，稽首佛足，
退坐一面，白佛言：「善哉！
世尊！我等快得善利，得為世尊親屬。」
^cb298b17佛告菩提：「莫作是語：『我得善利，得與世尊親屬故然。』
菩提！所謂善利者，於佛不壞淨，於法、僧不壞淨，聖戒成就。
是故，菩提！當作是學：『我當於佛不壞淨，
於法、僧不壞淨，聖戒成就。』」
^cb298b22佛說此經已，釋氏菩提聞佛所說，歡喜隨喜，作禮而去。
^n1124【一一二四】^cb298b24如是我聞：
一時，佛住迦毘羅衛國尼拘律園中。
^cb298b25爾時，世尊告諸比丘：「若聖弟子得於佛不壞淨成就。
時，若彼諸天先得於佛不壞淨戒成就因緣往生者，
皆大歡喜，歎言：『我以得於佛不壞淨成就因緣故，來生於此善趣天上。
彼聖弟子今得於佛不壞淨成就，以是因緣，亦當復來生此善趣天中。』
於法、僧不壞淨，聖戒成就亦如是說。」
^cb298c2佛說此經已，諸比丘聞佛所說，歡喜奉行。
^n1125【一一二五】^cb298c4如是我聞：
一時，佛住舍衛國祇樹給孤獨園。
^cb298c5爾時，世尊告諸比丘：「有四種須陀洹道分，
親近善男子、聽正法、內正思惟、法次法向。」
^cb298c7佛說此經已，諸比丘聞佛所說，歡喜奉行。
^n1126【一一二六】^cb298c9如是我聞：
一時，佛住舍衛國祇樹給孤獨園。
^cb298c10爾時，世尊告諸比丘：「有四須陀洹分。
何等為四？謂於佛不壞淨，於法、僧不壞淨，
聖戒成就，是名須陀洹分。」
^cb298c12佛說此經已，諸比丘聞佛所說，歡喜奉行。
^n1127【一一二七】^cb298c14如是我聞：
一時，佛住舍衛國祇樹給孤獨園。
^cb298c15爾時，世尊告諸比丘：「若有成就四法者，當知是須陀洹。
何等為四？謂於佛不壞淨，於法、僧不壞淨，
聖戒成就，是名四法成就者，當知是須陀洹。」
^cb298c18佛說此經已，諸比丘聞佛所說，歡喜奉行。
^cb298c20如不分別說，如是分別，比丘、比丘尼、式叉摩尼、
沙彌、沙彌尼、優婆塞、優婆夷成就四法者，
當知是須陀洹，一一經如上說。
^n1128【一一二八】^cb298c23如是我聞：
一時，佛住舍衛國祇樹給孤獨園。
^cb298c24爾時，世尊告諸比丘：「有四沙門果。
何等為四？謂須陀洹果、斯陀含果、阿那含果、阿羅漢果。」
^cb298c26佛說此經已，諸比丘聞佛所說，歡喜奉行。
^n1129【一一二九】^cb298c28如是我聞：
一時，佛住舍衛國祇樹給孤獨園。
^cb298c29爾時，世尊告諸比丘：「有四沙門果。
何等為四？謂須陀洹果、斯陀含果、阿那含果、阿羅漢果。
何等為須陀洹果？
謂三結斷，是名須陀洹果。
何等為斯陀含果？
謂三結斷，貪、恚、癡薄，是名斯陀含果。
何等為阿那含果？
謂五下分結斷，是名阿那含果。
何等為阿羅漢果？
若彼貪欲永盡，瞋恚永盡，愚癡永盡，一切煩惱永盡，是名阿羅漢果。」
^cb299a7佛說此經已，諸比丘聞佛所說，歡喜奉行。
^ck30b【大迦葉相應1130】^n1130【一一三〇】^cb299a9如是我聞：
一時，佛住舍衛國祇樹給孤獨園。
^cb299a10爾時，世尊告諸比丘：「若於彼處，有比丘經行於彼處，
四沙門果中得一一果者，彼比丘盡其形壽，常念彼處。」
^cb299a12佛說此經已，諸比丘聞佛所說，歡喜奉行。
^cb299a14如經行處，如是住處、坐處、臥處，亦如是說。
^cb299a15如是比丘，如是比丘尼、式叉摩尼、沙彌、
沙彌尼、優婆塞、優婆夷一一四經如上說。
^n1131【一一三一】^cb299a17如是我聞：
一時，佛住舍衛國祇樹給孤獨園。
^cb299a18爾時，世尊告諸比丘：「如四食於四大，眾生安立，饒益攝受。
何等為四？謂摶食、觸食、意思食、識食。
如是四種，福德潤澤、善法潤澤，安樂食。
何等為四？謂於佛不壞淨成就，福德潤澤、
善法潤澤、安樂食；法、僧不壞淨，聖戒成就，
福德潤澤、善法潤澤、安樂食。」
^cb299a24佛說此經已，諸比丘聞佛所說，歡喜奉行。
^n1132【一一三二】^cb299a25如是我聞：
一時，佛住舍衛國祇樹給孤獨園。
^cb299a26爾時，世尊告諸比丘……如上說。
差別者：「於佛不壞淨成就，福德潤澤、善法潤澤、
安樂食；於法不壞淨，於諸聞法可意愛念，
聖戒成就，福德潤澤、善法潤澤、安樂食。」
^cb299a29佛說此經已，諸比丘聞佛所說，歡喜奉行。
^n1133【一一三三】^cb299b2如是我聞：
一時，佛住舍衛國祇樹給孤獨園。
^cb299b3爾時，世尊告諸比丘……如上說。
差別者：「於佛不壞淨成就者，福德潤澤、
善法潤澤、安樂食；若法、若慳垢纏眾生所，
心離慳垢眾多住，行解脫施，常施，樂於捨，
等心行施，聖戒成就，福德潤澤、善法潤澤、安樂食。」
^cb299b8佛說此經已，諸比丘聞佛所說，歡喜奉行。
^n1134【一一三四】^cb299b9如是我聞：
一時，佛住舍衛國祇樹給孤獨園。
^cb299b10爾時，世尊告諸比丘……如上說。
差別者：「如是四種福德潤澤、善法潤澤、
安樂食，彼聖弟子功德果報不可稱量，
得爾所福、爾所果報；然彼多福墮大功德積聚數，
如前五河譬經說，乃至說偈。」
^cb299b14佛說此經已，諸比丘聞佛所說，歡喜奉行。
^n1135【一一三五】^cb299b16如是我聞：
一時，佛住舍衛國祇樹給孤獨園。
^cb299b17爾時，有四十天子，極妙之色，夜過晨朝，
來詣佛所，稽首禮足，退坐一面。
^cb299b18爾時，世尊告諸天子：「善哉！
善哉！諸天子！汝等成就於佛不壞淨，於法、
僧不壞淨，聖戒成就？」
^cb299b20時，天子從座起，整衣服，稽首佛足，合掌白佛言：「世尊！
我成就於佛不壞淨，緣此功德，身壞命終，今生天上。」
^cb299b23一天子白佛言：「世尊！
我於法不壞淨成就，緣此功德，身壞命終，今生天上。」
^cb299b25一天子白佛言：「世尊！
我於僧不壞淨成就，緣此功德，身壞命終，今生天上。」
^cb299b27一天子白佛言：「世尊！
我於聖戒成就，緣此功德，身壞命終，今生天上。」
^cb299b28時，四十天子各於佛前自記說須陀洹果已，即沒不現。
^cb299c1如四十天子，如是四百天子、八百天子、
十千天子、二十千天子、三十千天子、四十千天子、
五十千天子、六十千天子、七十千天子、
八十千天子，各於佛前自記說須陀洹果已，即沒不現。
^n1136【一一三六】^cb299c6如是我聞：
一時，佛住舍衛國迦蘭陀竹園。
^cb299c7爾時，世尊告諸比丘：「當如月譬住，如新學，
慚愧軟下，攝心斂形而入他家。
如明目士夫臨深登峰，攝心斂形，難速前進。
如是，比丘如月譬住，亦如新學，慚愧軟下，御心斂形而入他家。
迦葉比丘如月譬住，亦如新學，慚愧軟下諸高慢，御心控形而入他家。
如明目士夫臨深登峰，御心控形，正觀而進。」
^cb299c14佛告比丘：「於意云何？
比丘為何等像類應入他家？」
^cb299c15諸比丘白佛言：「世尊是法根、法眼、法依，唯願廣說！
諸比丘聞已，當受奉行。」
^cb299c17佛告諸比丘：「諦聽，善思，當為汝說。
若有比丘於他家心不縛著貪樂，於他得利，
他作功德，欣若在己，不生嫉想，亦不自舉，亦不下人。
如是像類比丘應入他家。」
^cb299c22爾時，世尊以手捫摸虛空，告諸比丘：「我今此手，
寧著空、縛空、染空不？」
^cb299c23比丘白佛：「不也，世尊！」
^cb299c24佛告比丘：「比丘之法常如是：不著、不縛、不染心而入他家。
唯迦葉比丘以不著、不縛、不染之心而入他家，
於他得利及作功德，欣若在己，不生嫉想、
不自舉、不下人，其唯迦葉比丘應入他家。」
^cb299c29爾時，世尊復以手捫摸虛空，告諸比丘：「於意云何？
我今此手，寧著空、縛空、染空以不？」
^cb300a2諸比丘白佛言：「不也，世尊！」
佛告比丘：「其唯迦葉比丘心常如是，以不著、
不縛、不染之心入於他家。」
^cb300a4爾時，世尊告諸比丘：「何等像類比丘應清淨說法？」
^cb300a5諸比丘白佛：「世尊是法根、法眼、法依，唯願廣說！
諸比丘聞已，當受奉行。」
^cb300a7佛告比丘：「諦聽，善思，當為汝說。
若有比丘作如是心為人說法：『何等人於我起淨信心，
為本已當得供養衣被、飲食、臥具、湯藥。』
如是說者，名不清淨說法。
^cb300a10「若復比丘為人說法，作如是念：『世尊顯現正法、
律，離諸熾然，不待時節，即此現身，緣自覺知，
正向涅槃，而諸眾生沈溺老、病、死、憂、悲、
惱、苦，如此眾生聞正法者，以義饒益，長夜安樂。』
以是正法因緣，以慈心、悲心、哀愍心、欲令正法久住心而為人說，
是名清淨說法。唯迦葉比丘有如是清淨心為人說法，
以如來正法、律，乃至令法久住心而為人說。
是故，諸比丘！當如是學、如是說法，於如來正法、
律，乃至令法久住心為人說法。」
^cb300a21佛說此經已，諸比丘聞佛所說，歡喜奉行。
^n1137【一一三七】^cb300a22如是我聞：
一時，佛住舍衛國祇樹給孤獨園。
^cb300a23爾時，世尊告諸比丘：「若有比丘欲入他家，
作如是念，彼當施我，莫令不施，頓施非漸施，
多施非少施，勝施非陋施，速施非緩施。
以如是心而至他家，若他不施，乃至緩施，是比丘心則屈辱。
以是因緣，其心退沒，自生障閡。
^cb300a28「若復比丘欲入他家，作如是念：『出家之人卒至他家，
何由得施非不施，頓施非漸施，多施非少施，
勝施非陋施，速施非緩施？』
作如是念而至他家。
若彼不施，乃至緩施，是比丘心不屈辱，
亦不退沒，不生障礙，唯迦葉比丘作如是念而入他家。
是故，諸比丘！當如是學，作如是念而入他家，
出家之人卒至他家，何由得施非不施，乃至速施非緩施？」
^cb300b7佛說此經已，諸比丘聞佛所說，歡喜奉行。
^n1138【一一三八】^cb300b9如是我聞：
一時，佛住舍衛國祇樹給孤獨園。
^cb300b10爾時，尊者摩訶迦葉住舍衛國東園鹿子母講堂。
時，尊者摩訶迦葉晡時從禪覺，往詣佛所，
稽首禮足，退坐一面。
^cb300b12爾時，世尊告尊者摩訶迦葉：「汝當為諸比丘說法教誡、教授。
所以者何？我常為諸比丘說法教誡、教授，汝亦應爾。」
^cb300b15尊者摩訶迦葉白佛言：「世尊！
今世比丘難可教授，或有比丘不忍聞說。」
^cb300b17佛告摩訶迦葉：「汝何因緣作如是說？」
^cb300b18摩訶迦葉白佛言：「世尊！
我見有兩比丘，一名槃稠，是阿難弟子；
二名阿浮毘，是摩訶目揵連弟子。
彼二人共諍多聞，各言：『汝來當共論議，誰所知多？
誰所知勝？』」
^cb300b21時，尊者阿難住於佛後，以扇扇佛，語尊者摩訶迦葉言：「且止！
尊者摩訶迦葉！且忍！
尊者迦葉！此年少比丘少智、惡智。」
^cb300b24尊者摩訶迦葉語尊者阿難言：「汝且默然！
莫令我於僧中問汝事。」
^cb300b26時，尊者阿難即默然住。
爾時，世尊告一比丘：「汝往至彼槃禂比丘、
阿浮毘比丘所，作是言：『大師語汝。』」
時，彼比丘即受教，至槃禂比丘、阿浮毘比丘所，
作是言：「大師語汝。」
^cb300b29時，槃禂比丘、阿浮毘比丘答言奉教，即俱往佛所，
稽首禮足，退住一面。
^cb300c2爾時，世尊告二比丘：「汝等二人，實共諍論，
各言：『汝來試共論議，誰多誰勝』耶？」
^cb300c4二比丘白佛言：「實爾。
世尊！」
^cb300c5佛告二比丘：「汝等持我所說修多羅、祇夜、
受記、伽陀、優陀那、尼陀那、阿波陀那、伊帝目多伽、
闍多伽、毘富羅、阿浮多達摩、優波提舍等法，
而共諍論，各言：『汝來試共論議，誰多誰勝』耶？」
^cb300c9二比丘白佛：「不也，世尊！」
^cb300c10佛告二比丘：「汝等不以我所說修多羅，
乃至優波提舍，而自調伏，自止息，自求涅槃耶？」
^cb300c12二比丘白佛：「如是，世尊！」
佛告二比丘：「汝知我所說修多羅，乃至優波提舍，
汝愚癡人應共諍論，誰多誰勝耶？」
^cb300c14時，二比丘前禮佛足，重白佛言：「悔過！
世尊！悔過！善逝！我愚我癡，不善不辯，而共諍論。」
^cb300c16佛告二比丘：「實知罪悔過，愚癡，不善不辯，而共諍論。
今已自知罪，自見罪，知見悔過，於未來世律儀戒生。
我今受汝，憐愍故，令汝善法增長，終不退減。
所以者何？若有自知罪，自見罪，知見悔過，
於未來世律儀戒生，終不退減。」
^cb300c22時，二比丘聞佛所說，歡喜隨喜，作禮而去。
^n1139【一一三九】^cb300c23如是我聞：
一時，佛住舍衛國祇樹給孤獨園。
^cb300c24爾時，尊者摩訶迦葉住舍衛國東園鹿子母講堂，
晡時從禪覺，詣世尊所，稽首禮足，退坐一面。
^cb300c26佛告迦葉：「汝當教授、教誡諸比丘！
為諸比丘說法教誡、教授。
所以者何？我常為諸比丘說法教誡、教授，汝亦應爾。」
^cb300c29尊者摩訶迦葉白佛言：「世尊！
今諸比丘難可為說法，若說法者，當有比丘不忍、不喜。」
^cb301a2佛告迦葉：「汝見何等因緣而作是說？」
^cb301a3摩訶迦葉白佛言：「世尊！
若有比丘於諸善法無信敬心，若聞說法，彼則退沒。
若惡智人於諸善法無精進、慚愧、智慧，
聞說法者，彼則退沒，若人貪欲、瞋恚、睡眠、
掉悔、疑惑，身行慠暴，忿恨失念，不定無智，
聞說法者，彼則退沒。
世尊！如是比諸惡人者，尚不能令心住善法，況復增進！
當知是輩，隨其日夜，善法退減，不能增長。
^cb301a10「世尊！若有士夫於諸善法信心清淨，是則不退；
於諸善法精進、慚愧、智慧，是則不退，不貪，
不恚、睡眠、掉悔、疑惑，是則不退；身不弊暴，
心不染污，不忿，不恨，定心正念智慧，是則不退。
如是人者，於諸善法日夜增長，況復心住，
此人日夜常求勝進，終不退減。」
^cb301a16佛告迦葉：「如是，如是。
於諸善法無信心者，是則退減……」亦如迦葉次第廣說。
^cb301a18時，尊者摩訶迦葉聞佛所說，歡喜隨喜，
從座起，作禮而去。
^n1140【一一四〇】^cb301a20如是我聞：
一時，佛住舍衛國祇樹給孤獨園。
^cb301a21爾時，尊者摩訶迦葉住舍衛國東園鹿子母講堂，
晡時從禪覺，來詣佛所，稽首佛足，退坐一面。
^cb301a23爾時，世尊告摩訶迦葉：「汝當為諸比丘說法教誡、教授。
所以者何？我常為諸比丘說法教誡、教授，汝亦應爾。」
^cb301a25尊者摩訶迦葉白佛言：「世尊！
今諸比丘難可為說法教誡、教授，有諸比丘聞所說法，
不忍、不喜。」
^cb301a28佛告摩訶迦葉：「汝何因緣作如是說？」
^cb301a29摩訶迦葉白佛言：「世尊是法根、法眼、法依，
唯願世尊為諸比丘說法，諸比丘聞已，當受奉行。」
^cb301b2佛告迦葉：「諦聽，善思，當為汝說。」
^cb301b3佛告迦葉：「昔日，阿練若比丘於阿練若比丘所，
歎說阿練若法，於乞食比丘所，歎說乞食功德；
於糞掃衣比丘所，歎說糞掃衣功德。
若少欲知足，修行遠離，精勤方便，正念正定，
智慧漏盡，身作證比丘所，隨其所行，讚歎稱說。
迦葉！若於阿練若所，歎說阿練若法，乃至漏盡比丘所，歎說漏盡身作證。
若見其人，悉共語言，隨宜慰勞善來者：『汝名何等？
為誰弟子？』讓座令坐，歎其賢善，如其法像類，
有沙門義、有沙門欲。
如是讚嘆時，若彼同住同遊者，則便決定隨順彼行，
不久亦當同其所見，同其所欲。」
^cb301b15佛告迦葉：「若是年少比丘見彼阿練若比丘來讚歎阿練若法，
乃至漏盡身作證，彼年少比丘應起出迎，
恭敬禮拜問訊，乃至彼同住者，不久當得自義饒益。
如是恭敬者，長夜當得安樂饒益。」
^cb301b19佛告迦葉：「今日比丘見彼來者，知見大德，
能感財利、衣被、飲食、床臥、湯藥者，與共言語，
恭敬問訊，歎言善來：『何某名字？
為誰弟子？』歎其福德，能感大利、衣被、飲食、
臥具、湯藥。若與尊者相習近者，亦當豐足衣被、
飲食、臥具、湯藥。若復年少比丘見彼來者，
大智大德，能感財利、衣被、飲食、臥具、湯藥者，
疾起出迎，恭敬問訊，歎言善來大智大德，
能感大利、衣被、飲食、臥具、湯藥。
迦葉！如是年少比丘，長夜當得非義不饒益苦。
^cb301b29「如是，迦葉！斯等比丘為沙門患，為梵行溺，
為大映障、惡不善法、煩惱之患，重受諸有，
熾燃生死，未來苦報，生、老、病、死、憂、悲、苦、惱。
是故，迦葉！當如是學：『為阿練若，於阿練若所，
稱譽讚歎糞掃衣、乞食，少欲知足，修行遠離，
精勤方便，正念正定，正智漏盡，身作證者，稱譽讚歎。』
當如是學。」
^cb301c5佛說此經已，尊者摩訶迦葉聞佛所說，
歡喜隨喜，作禮而去。
^n1141【一一四一】^cb301c7如是我聞：
一時，佛住舍衛國祇樹給孤獨園。
^cb301c8爾時，尊者摩訶迦葉住舍衛國東園鹿子母講堂，
晡時從禪覺，詣世尊所，稽首禮足，退坐一面。
^cb301c10爾時，世尊告摩訶迦葉言：「汝今已老，年耆根熟，
糞掃衣重，我衣輕好，汝今可住僧中，著居士壞色輕衣。」
^cb301c12迦葉白佛言：「世尊！
我已長夜習阿練若，讚歎阿練若、糞掃衣、乞食。」
^cb301c14佛告迦葉：「汝觀幾種義，習阿練若，讚歎阿練若、
糞掃衣、乞食，讚歎糞掃衣、乞食法？」
^cb301c16迦葉白佛言：「世尊！
我觀二種義，現法得安樂住義，復為未來眾生，而作大明。
未來世眾生當如是念：『過去上座六神通，
出家日久，梵行純熟，為世尊所歎，智慧梵行者之所奉事。
彼於長夜習阿練若，讚歎阿練若、糞掃衣、
乞食，讚歎糞掃衣、乞食法。
諸有聞者，淨心隨喜，長夜皆得安樂饒益。』」
^cb301c22佛告迦葉：「善哉！善哉！
迦葉！汝則長夜多所饒益，安樂眾生，哀愍世間，安樂天人。」
^cb301c24佛告迦葉：「若有毀呰頭陀法者，則毀於我；
若有稱歎頭陀法者，則稱歎我。
所以者何？頭陀法者，我所長夜稱譽讚歎。
是故，迦葉！阿練若者，當稱歎阿練若；糞掃衣、
乞食者，當稱歎糞掃衣、乞食法。」
^cb301c29佛說此經已，摩訶迦葉聞佛所說，歡喜隨喜，作禮而去。
^n1142【一一四二】^cb302a1如是我聞：
一時，佛住舍衛國祇樹給孤獨園。
^cb302a2爾時，尊者摩訶迦葉久住舍衛國阿練若床坐處，
長鬚髮，著弊納衣，來詣佛所。
爾時，世尊、無數大眾圍繞說法。
^cb302a4時，諸比丘見摩訶迦葉從遠而來，見已，
於尊者摩訶迦葉所起輕慢心，言：「此何等比丘？
衣服麁陋，無有儀容而來，衣服佯佯而來。」
^cb302a7爾時，世尊知諸比丘心之所念，告摩訶迦葉：「善來！
迦葉！於此半座，我今竟知誰先出家，汝耶？
我耶？」
^cb302a9彼諸比丘心生恐怖，身毛皆竪，並相謂言：「奇哉！
尊者！彼尊者摩訶迦葉，大德大力，大師弟子，請以半座。」
^cb302a12爾時，尊者摩訶迦葉合掌白佛言：「世尊！
佛是我師，我是弟子。」
^cb302a13佛告迦葉：「如是！如是！
我為大師，汝是弟子，汝今且坐，隨其所安。」
^cb302a15尊者摩訶迦葉稽首佛足，退坐一面。
爾時，世尊復欲警悟諸比丘，復以尊者摩訶迦葉同己所得殊勝廣大功德為現眾故，
告諸比丘：「我離欲、惡不善法，有覺有觀，
初禪具足住，若日、若夜、若日夜；摩訶迦葉亦復如我，
離欲、惡不善法，乃至初禪具足住，若日、
若夜、若日夜。我欲第二、第三、第四禪具足住，
若日、若夜、若日夜，彼摩訶迦葉亦復如是。
乃至第四禪具足住，若日、若夜、若日夜。
我隨所欲，慈、悲、喜、捨，空入處、識入處、無所有入處、
非想非非想入處，神通境界，天耳、他心智、
宿命智、生死智、漏盡智具足住，若日、若夜、
若日夜；彼迦葉比丘亦復如是。
乃至漏盡智具足住，若日、若夜、若日夜。」
^cb302a28爾時，世尊於無量大眾中稱歎摩訶迦葉同己廣大勝妙功德已，
諸比丘聞佛所說，歡喜奉行。
^n1143【一一四三】^cb302b2如是我聞：
一時，佛住王舍城迦蘭陀竹園。
尊者摩訶迦葉、尊者阿難住耆闍崛山。
^cb302b4時，尊者阿難詣尊者摩訶迦葉所，語尊者摩訶迦葉言：
「今可共出耆闍崛山，入王舍城乞食。」
^cb302b6尊者摩訶迦葉默然而許。
時，尊者摩訶迦葉、尊者阿難著衣持鉢，入王舍城乞食。
尊者阿難語尊者摩訶迦葉：「日時太早，可共暫過比丘尼精舍。」
即便往過。
^cb302b9時，諸比丘尼遙見尊者摩訶迦葉、尊者阿難從遠而來，
疾敷床座，請令就坐。
時，諸比丘尼禮尊者摩訶迦葉、阿難足已，退坐一面。
^cb302b12尊者摩訶迦葉為諸比丘尼種種說法，
示、教、照、喜。示、教、照、喜已，時偷羅難陀比丘尼不喜悅，
說如是惡言：「云何？
阿梨摩訶迦葉於阿梨阿難，鞞提訶牟尼前為比丘尼說法？
譬如販針兒於針師家賣，阿梨摩訶迦葉亦復如是，
於阿梨阿難，鞞提訶牟尼前為諸比丘尼說法。」
^cb302b18尊者摩訶迦葉聞偷羅難陀比丘尼心不喜悅，口說惡言。
聞已，語尊者阿難：「汝看！
是偷羅難陀比丘尼心不喜悅，口說惡言。
云何？阿難！我是販針兒，汝是針師，於汝前賣耶？」
^cb302b22尊者阿難語尊者摩訶迦葉：「且止！
當忍！此愚癡老嫗，智慧薄少，不曾修習故。」
^cb302b24「阿難！汝豈聞世尊、如來、應、等正覺所知見，
於大眾中說月譬經，教誡、教授。
比丘！當如月譬住，常如新學。
如是廣說為說，阿難！
如月譬住，常如新學耶？」
^cb302b28阿難答言：「不也，尊者摩訶迦葉！」
^cb302b29「阿難！汝聞世尊、如來、應、等正覺所知所見說言：『比丘！
當如月譬住，常如新學，其唯摩訶迦葉比丘！』？」
^cb302c2阿難答言：「如是，尊者摩訶迦葉！」
^cb302c3「阿難！汝曾為世尊、如來、應、等正覺所知所見，於無量大眾中請汝來坐耶？
又復世尊以同己廣大之德稱歎汝：『阿難離欲、
惡不善法，乃至漏盡通。』
稱歎？」
^cb302c6答言：「不也，尊者摩訶迦葉！」
^cb302c7「如是，阿難！世尊、如來、應、等正覺於無量大眾中，
口自說言：『善來摩訶迦葉！
請汝半座。』復於大眾中以同己廣大功德，
離欲、惡不善法，乃至漏盡通，稱歎摩訶迦葉耶？」
^cb302c11阿難答言：「如是，尊者摩訶迦葉！」
時，摩訶迦葉於比丘尼眾中師子吼已。
^n1144【一一四四】^cb302c13如是我聞：
一時，尊者摩訶迦葉、尊者阿難住王舍城耆闍崛山中，世尊涅槃未久。
時，世飢饉，乞食難得。
^cb302c15時，尊者阿難與眾多年少比丘俱，不能善攝諸根，
食不知量，不能初夜、後夜精懃禪思，樂著睡眠，常求世利。
人間遊行至南天竺，有三十年少弟子捨戒還俗，餘多童子。
時，尊者阿難於南山國土遊行，以少徒眾還王舍城。
時，尊者阿難舉衣鉢，洗足已，至尊者摩訶迦葉所，
稽首禮足，退坐一面。
^cb302c22時，尊者摩訶迦葉問尊者阿難：「汝從何來？
徒眾尠少？」
^cb302c23阿難答言：「從南山國土人間遊行，年少比丘三十人捨戒還俗，
徒眾損減，又今在者多是童子。」
^cb302c26尊者摩訶迦葉語阿難言：「有幾福利，如來、
應、等正覺所知所見，聽三人已上制群食戒？」
^cb302c28阿難答言：「為二事故。
何等為二？一者為貧小家，二者多諸惡人以為伴黨，相破壞故。
莫令惡人於僧中住，而受眾名，映障大眾，
別為二部，互相嫌諍。」
^cb303a2尊者迦葉語阿難言：「汝知此義，如何於飢饉時，
與眾多年少弟子南山國土遊行，令三十人捨戒還俗，
徒眾損減，餘者多是童子？
如阿難！汝徒眾消滅，汝是童子，不知籌量。」
^cb303a6阿難答言：「云何？尊者摩訶迦葉！
我以頭髮二色，猶言童子？」
^cb303a8尊者摩訶迦葉言：「汝於飢饉世，與諸年少弟子人間遊行，
致令三十弟子捨戒還俗，其餘在者復是童子。
徒眾消滅，不知籌量，而言宿士眾壞，阿難！
眾極壞，阿難！汝是童子，不籌量故。」
^cb303a12時，低舍比丘尼聞尊者摩訶迦葉以童子責尊者阿難，
毘提訶牟尼，聞已不歡喜，作是惡言：「云何？
阿梨阿𪏭摩訶迦葉本外道聞，而已童子呵責阿梨阿𪏭阿難，
毘提訶牟尼，令童子名流行？」
^cb303a16尊者摩訶迦葉以天耳聞低舍比丘尼心不歡喜，口出惡言。
聞已，語尊者阿難：「汝看！
是低舍比丘尼心不歡喜，口說惡語，言：
『摩訶迦葉本聞外道，而責阿梨阿難，毘提訶牟尼，令童子名流行。』」
^cb303a20尊者阿難答言：「且止！
尊者摩訶迦葉！忍之！
尊者摩訶迦葉！此愚癡老嫗無自性智。」
^cb303a22尊者摩訶迦葉語阿難言：「我自出家，都不知有異師，
唯如來、應、等正覺。
我未出家時，常念生、老、病、死、憂、悲、惱苦，
知在家荒務，多諸煩惱，出家空閑，難可俗人處於非家，
一向鮮潔，盡其形壽，純一滿淨，梵行清白。
當剃鬚髮，著袈裟衣，正信非家，出家學道，
以百千金貴價之衣，段段割截為僧伽梨，
若世間阿羅漢者，闇從出家。
我出家已，於王舍城那羅聚落中間多子塔所，
遇值世尊正身端坐，相好奇特，諸根寂靜，
第一息滅，猶如金山。
^cb303b4「我時見已，作是念：『此是我師！
此是世尊！此是羅漢！
此是等正覺！』我時一心合掌敬禮，白佛言：『是我大師！
我是弟子。』
^cb303b6「佛告我言：『如是，迦葉！
我是汝師！汝是弟子。
迦葉！汝今成就如是真實淨心所恭敬者。
不知言知，不見言見，實非羅漢而言羅漢，
非等正覺言等正覺者，應當自然身碎七分。
迦葉！我今知故言知，見故言見，真阿羅漢言阿羅漢，真等正覺言等正覺。
迦葉！我今有因緣故，為聲聞說法，非無因緣故。
依，非無依；有神力，非無神力。
是故，迦葉！若欲聞法，應如是學：「若欲聞法，
以義饒益，當一其心，恭敬尊重，專心側聽，
而作是念：『我當正觀五陰生滅，六觸入處集起、
滅沒，於四念處正念樂住，修七覺分、八解脫身作證，
常念其身，未甞斷絕，離無慚愧，於大師所及大德梵行常住慚愧。』」
如是應當學！』
^cb303b20「爾時，世尊為我說法，示、教、照、喜；示、教、照、
喜已，從座起去。我亦隨去，向於住處。
我以百千價直衣割截僧伽梨，四攝為座。
爾時，世尊知我至心，處處下道，我即敷衣，
以為坐具，請佛令坐。
世尊即坐，以手摩衣，歎言：『迦葉！
此衣輕細，此衣柔軟。』
我時白言：『如是。世尊！
此衣輕細，此衣柔軟，唯願世尊受我此衣！』
佛告迦葉：『汝當受我糞掃衣，我當受汝僧伽梨。』
佛即自手授我糞掃納衣，我即奉佛僧伽梨。
如是漸漸教授，我八日之中，以學法受於乞食，
至第九日，起於無學。
^cb303c2「阿難！若有正問：『誰是世尊法子，從佛口生、
從法化生，付以法財，諸禪、解脫、三昧、正受？』
應答我是，是則正說。
譬如轉輪聖王第一長子，當以灌頂，住於王位，
受王五欲，不苦方便自然而得，我亦如是，
為佛法子，從佛口生、從法化生，得法餘財法，
禪、解脫、三昧、正受，不苦方便自然而得。
譬如轉輪聖王寶象，高七八肘，一多羅葉能映障者。
如是我所成就六神通智，則可映障，若有於神通境界智證有疑惑者，
我悉能為分別記說，天耳、他心通、宿命智、
生死智、漏盡作證智通有疑惑者，我悉能為分別記說，令得決定。」
^cb303c14尊者阿難語尊者摩訶迦葉：「如是！
如是！摩訶迦葉！如轉輪聖王寶象，高七八肘，欲以一多羅葉能映障者。
如是，尊者摩訶迦葉六神通智則可映障，
若有於神通境界作證智，乃至漏盡作證智有疑惑者，
尊者摩訶迦葉能為記說，令其決定。
我於長夜敬信尊重尊者摩訶迦葉，以有如是大德神力故。」
^cb303c21尊者摩訶迦葉說是語時，尊者阿難聞其所說，歡喜受持。
雜阿含經卷第四十一

^pb1^folio#agms42雜阿含經卷第四十二
^au〔宋天竺三藏求那跋陀羅譯〕
^n1145【一一四五】^cb304a1如是我聞：
一時，佛住舍衛國祇樹給孤獨園。
^cb304a2時，波斯匿王來詣佛所，稽首佛足，退坐一面，
白佛言：「世尊！應施何等人？」
^cb304a3佛言：「大王！隨心所樂處。」
^cb304a4波斯匿王復白佛言：「應施何處，得大果報？」
^cb304a5佛言：「大王！此是異問。
所問『應施何處？』此問則異。
復問『施何處，應得大果？』
此問復異。我今問汝，隨意答我。
大王！譬如此國臨陣戰鬪，集諸戰士，而有一婆羅門子，
從東方來，年少幼稚，柔弱端正，膚白髮黑，
不習武藝，不學術策，恐怖退弱，不能自安，
不忍敵觀，若刺若射，無有方便，不能傷彼。
云何？大王，如此士夫，王當賞不？」
^cb304a13王白佛言：「不賞。世尊！」
「如是，大王！有剎利童子從南方來，鞞舍童子從西方來，
首陀羅童子從北方來，無有伎術，皆如東方婆羅門子，王當賞不？」
^cb304a16王白佛言：「不賞。世尊！」
^cb304a17「佛告大王，此國集軍臨戰鬪時，有婆羅門童子從東方來，
年少端正，膚白髮黑，善學武藝，知鬪術法，
勇健無畏，苦戰不退，安住諦觀，運戈能傷，能破巨敵。
云何？大王！如此戰士，加重賞不？」
^cb304a21王白佛言：「重賞，世尊！」
^cb304a22「如是，剎利童子從南方來，鞞舍童子從西方來，
首陀羅童子從北方來，年少端正，善諸術藝，
勇健堪能，苦戰却敵，皆如東方婆羅門子。
如是戰士，王當賞不？」
^cb304a25王白佛言：「重賞，世尊！」
^cb304a26佛言：「大王！如是沙門、婆羅門遠離五支，
成就五支，建立福田。
施此田者，得大福利，得大果報。
何等為捨離五支？
所謂貪欲蓋，瞋恚、睡眠、掉悔、疑蓋，已斷已知，是名捨離五支。
何等為成就五支？
謂無學戒身成就，無學定身、慧身、解脫身、
解脫知見身，是名成就五支。
大王！如是捨離五支，成就五支，建立福田，
施此田者，得大果報。」
爾時，世尊復說偈言：
^gatha「運戈猛戰鬪，堪能勇士夫，
^gatha為其戰鬪故，隨功重加賞。
^gatha不賞名族胄，怯劣無勇者，
^gatha忍辱修賢良，見諦建福田。
^gatha賢聖律儀備，成就深妙智，
^gatha族胄雖卑微，堪為施福田。
^gatha衣食錢財寶，床臥等眾具，
^gatha悉應以敬施，為持淨戒故。
^gatha人表林野際，穿井給行人，
^gatha溪㵎施橋梁，逈路造房舍。
^gatha戒德多聞眾，行路得止息，
^gatha譬如重雲起，雷電聲振耀。
^gatha普雨於壤土，百卉悉扶踈，
^gatha禽獸皆歡喜，田夫並欣樂。
^gatha如是淨信心，聞慧捨慳垢，
^gatha錢財豐飲食，常施良福田。
^gatha高唱增歡愛，如雷雨良田，
^gatha功德注流澤，霑洽施主心。
^gatha財富名稱流，及涅槃大果。」
^cb304b25佛說此經已，波斯匿王聞佛所說，歡喜隨喜，作禮而去。
^n1146【一一四六】^cb304b27如是我聞：
一時，佛住舍衛國祇樹給孤獨園。
^cb304b28時，波斯匿王來詣佛所，稽首佛足，退坐一面，
白佛言：「云何？世尊！
為婆羅門死還生自姓婆羅門家，剎利、
鞞舍、首陀羅家耶？」
^cb304c2佛言：「大王！何得如是？
大王當知，有四種人。
何等為四？有一種人，從冥入冥；有一種人，
從冥入明；有一種人，從明入冥；有一種人，從明入明。
^cb304c5「大王！云何為一種人從冥入冥？
謂有人生卑姓家，若生旃陀羅家、魚獵家、
竹作家、車師家，及餘種種下賤工巧業家，
貧窮短命，形體憔悴，而復修行卑賤之家，
亦復為人下賤作使，是名為冥。
處斯冥中，復行身惡行、行口惡行、行意惡行，
以是因緣，身壞命終，當生惡趣，墮泥梨中。
猶如有人從闇入闇，從廁入廁，以血洗血，
捨惡受惡；從冥入冥者亦復如是。
是故名為從冥入冥。
^cb304c14「云何名為從冥入明？
謂有世人生卑姓家，乃至為人作諸鄙業，是名為冥。
然其彼人於此冥中，行身善行、行口善行、
行意善行，以是因緣，身壞命終，生於善趣，受天化生。
譬如有人登床跨馬，從馬昇象；從冥入明亦復如是。
是名有人從冥入明。
^cb304c20「云何有人從明入冥？
謂有世人生富樂家，若剎利大姓、婆羅門大姓家、
長者大姓家，及餘種種富樂家生，多諸錢財，
奴婢、客使，廣集知識，受身端正，聰明黠慧，是名為明。
於此明中，行身惡行、行口惡行、行意惡行，
以是因緣，身壞命終，生於惡趣，墮泥梨中。
譬如有人從高樓下乘於大象，下象乘馬，
下馬乘輿，下輿坐床、下床墮地，從地落坑，從明入冥者亦復如是。
^cb304c28「云何有人從明入明？
謂有世人生富樂家，乃至形相端嚴，是名為明。
於此明中，行身善行、行口善行、行意善行，
以是因緣，身壞命終，生於善趣，受天化生。
譬如有人從樓觀至樓觀。
如是，乃至從床至床；從明入明者亦復如是。
是名有人從明入明。」
爾時，世尊復說偈言：
^gatha「貧窮困苦者，不信增瞋恨，
^gatha慳貪惡邪想，癡惑不恭敬。
^gatha見沙門道士，持戒多聞者，
^gatha毀呰而不譽，障他施及受。
^gatha如斯等士夫，從此至他世，
^gatha當墮泥梨中，從冥入於冥。
^gatha若有貧窮人，信心少瞋恨，
^gatha常生慚愧心，惠施離慳垢。
^gatha見沙門梵志，持戒多聞者，
^gatha謙虛而問訊，隨宜善供給。
^gatha勸人令施與，歎施及受者，
^gatha如是修善人，從此至他世。
^gatha善趣上生天，從冥而入明，
^gatha有富樂士夫，不信多瞋恨。
^gatha慳貪疾惡想，邪惑不恭敬，
^gatha見沙門梵志，毀呰而不譽。
^gatha障他人施惠，亦斷受施者，
^gatha如是惡士夫，從此至他世。
^gatha當生苦地獄，從明入冥中，
^gatha若有富士夫，信心不瞋恨。
^gatha常起慚愧心，惠施離瞋姤，
^gatha見沙門梵志，持戒多聞者。
^gatha先奉迎問訊，隨宜給所須，
^gatha勸人令供養，歎施及受者。
^gatha如是等士夫，從此至他世，
^gatha生三十三天，從明而入明。」
^cb305b4佛說此經已，波斯匿王聞佛所說，歡喜隨喜，作禮而去。
^n1147【一一四七】^cb305b6如是我聞：
一時，佛住舍衛國祇樹給孤獨園。
^cb305b7時，波斯匿王日日身蒙塵土，來詣佛所，
稽首佛足，退坐一面。
^cb305b8佛言：「大王！從何所來？」
^cb305b9波斯匿王白佛言：「世尊！
彼灌頂王法，人中自在，精勤方便。
王領大地，統理王事，周行觀察，而來至此。」
^cb305b11佛告大王：「今問大王，隨意答我。
譬如有人從東方來，有信有緣，未曾虛妄，
而白王言：『我東方來，見一石山，極方廣大，
不穿不壞，亦無缺壞，磨地而來，一切眾生草木之類悉磨令碎。』
南、西、北方亦有人來，有信有緣，亦不虛妄，
而白王言：『我見石山，方廣高大，不斷不壞，
亦不缺壞，磨地而來，眾生草木悉皆磨碎。』
大王！於意云何？如是像貌大恐怖事，嶮惡相殺，
眾生運盡，人道難得，當作何計？」
^cb305b20王白佛言：「若如是者，更無餘計，唯當修善，
於佛法、律專心方便。」
^cb305b22佛告大王：「何故說言：『嶮惡恐怖於世卒起，
眾生運盡，人身難得，唯當行法、行義、行福，於佛法教專精方便。』
何以不言：『灌頂王位眾人人首，堪能自在。』
王於大地，事務眾人，當須營理耶？」
^cb305b26王白佛言：「世尊！為復閑時言：『灌頂王位為眾人首，
王於大地，多所經營，以言鬪言，以財鬪財，
以象鬪象，以車鬪車，以步鬪步。
當於爾時，無有自在，若勝若伏。』
是故我說：『嶮惡恐怖卒起之時，眾生運盡，
人身難得，無有餘計，唯有行義、行法、行福，於佛法教專心歸依。』」
^cb305c4佛告大王：「如是！如是！
經常磨迮，謂惡劫、老、病、苦，磨迮眾生。
當作何計？正當修義、修法、修福、修善、修慈，於佛法中精勤方便。」
爾時，世尊而說偈言：
^gatha「如有大石山，高廣無缺壞，
^gatha周遍四方來，磨迮此大地。
^gatha非兵馬呪術，力所能防禦，
^gatha惡劫老病死，常磨迮眾生。
^gatha四種大族姓，栴陀羅獵師，
^gatha在家及出家，持戒犯戒者。
^gatha一切皆磨迮，無能救護者，
^gatha是故慧士夫，觀察自己利。
^gatha建立清淨信，信佛法僧寶，
^gatha身口心清淨，隨順於正法。
^gatha現世名稱流，終則生天上。」
^cb305c19佛說此經已，波斯匿王聞佛所說，歡喜隨喜，作禮而去。
^n1148【一一四八】^cb305c21如是我聞：
一時，佛住舍衛國祇樹給孤獨園。
^cb305c22時，波斯匿王來詣佛所，稽首佛足，退坐一面。
時，有尼乾子七人、闍祇羅七人、一舍羅七人，
身皆麁大，彷徉行住祇洹門外。
^cb305c25時，波斯匿王遙見斯等彷徉門外，即從座起，
往至其前，合掌問訊，三自稱名言：「我是波斯匿王、拘薩羅王。」
^cb305c27爾時，世尊告波斯匿王：「汝今何故恭敬斯等，
三稱姓名，合掌問訊？」
^cb305c29王白佛言：「我作是念：『世間若有阿羅漢者，斯等則是。』」
^cb306a1佛告波斯匿王：「汝今且止！
汝亦不知是阿羅漢、非阿羅漢，不得他心智故。
且當親近觀其戒行，久而可知，勿速自決！
審諦觀察，勿但洛莫！
當用智慧，不以不智。
經諸苦難，堪能自辯；交契計挍，真偽則分。
見說知明，久而則知，非可卒識，當須思惟，智慧觀察！」
^cb306a7王白佛言：「奇哉！世尊！
善說斯理，言：『久相習，觀其戒行，乃至見說知明。』
我有家人，亦復出家，作斯等形相，周流他國，
而復來還，捨其被服，還受五欲。
是故當知世尊善說，應與同止，觀其戒行，乃至言說知有智慧。」
^cb306a12爾時，世尊而說偈言：
^gatha「不以見形相，知人之善惡，
^gatha不應暫相見，而與同心志，
^gatha有現身口密，俗心不斂攝。
^gatha猶如鍮石銅，塗以真金色，
^gatha內懷鄙雜心，外現聖威儀，
^gatha遊行諸國土，欺誑於世人。」
^cb306a19佛說此經已，波斯匿王聞佛所說，歡喜隨喜，作禮而去。
^n1149【一一四九】^cb306a21如是我聞：
一時，佛住舍衛國祇樹給孤獨園。
^cb306a22時，波斯匿王為首，并七國王及諸大臣悉共集會，
作如是論議：「五欲之中，何者第一？」
有一人言：「色最第一。」
又復有稱聲、香、味、觸為第一者。
中有人言：「我等人人各說第一，竟無定判，當詣世尊！
問如此義。如世尊說，當共憶持。」
^cb306a27爾時，波斯匿王為首，與七國王、大臣、眷屬來詣佛所，
稽首佛足，退坐一面，白佛言：「世尊！
我等七王與諸大臣如是論議：『五欲功德，何者為勝？』
其中有言色勝、有言聲勝、有言香勝、有言味勝、
有言觸勝，竟無決定。
來問世尊，竟何者勝？」
^cb306b3佛告諸王：「各隨意適，我悉有餘說，以是因緣，我說五欲功德。
然自有人於色適意，止愛一色，滿其志願，
正使過上有諸勝色，非其所愛，不觸不視，
言己所愛最為第一，無過其上。
如愛色者。聲、香、味、觸亦皆如是。
當其所愛，輒言最勝，歡喜樂著，雖更有勝過其上者，
非其所欲，不觸不視，唯我愛者最勝最妙，無比無上。」
^cb306b11爾時，座中有一優婆塞，名曰栴檀，從座起，
整衣服，偏袒右肩，合掌白佛：「善說！
世尊！善說！善逝！」
^cb306b13佛告優婆塞：「善說！
栴檀！快說！栴檀！」
^cb306b14時，栴檀優婆塞即說偈言：
^gatha「央伽族姓王，服珠瓔珞鎧，
^gatha摩竭眾慶集，如來出其國。
^gatha名聞普流布，猶如雪山王，
^gatha如淨水蓮華，清淨無瑕穢。
^gatha隨日光開敷，芬香熏其國，
^gatha央耆國明顯，猶如空中日。
^gatha觀如來慧力，如夜然炬火，
^gatha為眼為大明，來者為決疑。」
^cb306b23時，諸國王歎言：「善說！
栴檀優婆塞！」
爾時，七王脫七寶上衣，奉優婆塞。
^cb306b24時，彼七王聞佛所說，歡喜隨喜，從座起去。
^cb306b26爾時，栴檀優婆塞知諸王去已，從座起，
整衣服，偏袒右肩，合掌白佛：「今七國王遺我七領上衣，
唯願世尊受此七衣，以哀愍故！」
^cb306b29爾時，世尊為哀愍故，受其七衣，栴檀優婆塞歡喜隨喜，作禮而去。
^n1150【一一五〇】^cb306c2如是我聞：
一時，佛住舍衛國祇樹給孤獨園。
^cb306c3時，波斯匿王其體肥大，舉體流汗，來詣佛所，
稽首佛足，退坐一面，氣息長喘。
^cb306c4爾時，世尊告波斯匿王：「大王身體極肥盛。」
^cb306c5大王白佛言：「如是，世尊！
患身肥大，常以此身極肥大故，慚恥厭苦。」
^cb306c7爾時，世尊即說偈言：
^gatha「人當自繫念，每食知節量，
^gatha是則諸受薄，安消而保壽。」
^cb306c10時，有一年少，名欝多羅，於會中坐。
時，波斯匿王告欝多羅：「汝能從世尊受向所說偈，
每至食時，為我誦不？
若能爾者，賜金錢十萬，亦常與食。」
^cb306c13欝多羅白王：「奉教當誦。」
時，波斯匿王聞佛所說，歡喜隨喜，作禮而去。
^cb306c14時，欝多羅知王去已，至世尊前，受所說偈，
於王食時，食食為誦，白言大王：「如佛世尊、
如來、應、等正覺所知所見，而說斯偈：
^gatha「『人當自繫念，每食知節量，
^gatha是則諸受薄，安消而保壽。』」
^cb306c20如是，波斯匿王漸至後時，身體𦟛細，
容貌端正，處樓閣上，向佛住處合掌恭敬，
右膝著地，三說是言：「南無敬禮世尊、如來、
應、等正覺，南無敬禮世尊、如來、應、等正覺，
與我現法利益、後世利益、現法後世利益，以其飯食知節量故。」
^n1151【一一五一】^cb306c26如是我聞：
一時，佛住舍衛國。
時，有年少阿修羅來詣佛所，於佛面前麁惡不善語，瞋罵呵責。
^cb306c28爾時，世尊即說偈言：
^gatha「不怒勝瞋恚，不善以善伏，
^gatha惠施伏慳貪，真言壞妄語。
^gatha不罵亦不虐，常住賢聖心，
^gatha惡人住瞋恨，不動如山石。
^gatha起瞋恚能持，勝制狂馬車，
^gatha我說善御士，非彼攝繩者。」
^cb307a6時，年少阿修羅白佛言：「瞿曇！
我今悔過，如愚如癡，不辯不善，於瞿曇面前訶罵毀辱。」
如是懺悔已，時，阿修羅聞佛所說，歡喜隨喜，作禮而去。
^n1152【一一五二】^cb307a10如是我聞：
一時，佛住舍衛國祇樹給孤獨園。
^cb307a11時，有年少賓耆迦婆羅門來詣佛所，於世尊面前作麁惡不善語，
瞋罵呵責。
^cb307a13爾時，世尊告年少賓耆迦：「若於一時吉星之日，汝當會諸宗親眷屬耶？」
^cb307a14賓耆白佛：「如是，瞿曇！」
^cb307a15佛告賓耆：「若汝宗親不受食者，當如之何？」
^cb307a16賓耆白佛：「不受食者，食還屬我。」
佛告賓耆：「汝亦如是，如來面前作麁惡不善語，
罵辱呵責，我竟不受，如此罵者，應當屬誰？」
^cb307a19賓耆白佛：「如是，瞿曇！
彼雖不受，且以相贈，則便是與。」
^cb307a20佛告賓耆：「如是不名更相贈遺，何得便為相與？」
^cb307a21賓耆白佛：「云何名為更相贈遺，名為相與？
云何名不受相贈遺，不名相與？」
^cb307a23佛告賓耆：「若當如是罵則報罵，瞋則報瞋，
打則報打，鬪則報鬪，名相贈遺，名為相與，
若復，賓耆！罵不報罵，瞋不報瞋，打不報打，
鬪不報鬪，若如是者，非相贈遺，不名相與。」
^cb307a27賓耆白佛：「瞿曇！我聞古昔婆羅門長老宿重行道大師所說：
『如來、應、等正覺，面前罵辱，瞋恚訶責，不瞋不怒。』
而今瞿曇有瞋恚耶？」
^cb307b1爾時，世尊即說偈言：
^gatha「無瞋何有瞋，正命以調伏，
^gatha正智心解脫，慧者無有瞋。
^gatha以瞋報瞋者，是則為惡人，
^gatha不以瞋報瞋，臨敵伏難伏。
^gatha不瞋勝於瞋，三偈如前說。」
^cb307b7爾時，年少賓耆白佛言：「悔過！
瞿曇！如愚如癡，不辯不善，而於沙門瞿曇面前麁惡不善語，
瞋罵呵責。」聞佛所說，歡喜隨喜，作禮而去。
^n1153【一一五三】^cb307b10如是我聞：
一時，佛住舍衛國東園鹿子母講堂。
^cb307b11爾時，世尊晡時從禪覺，詣講堂東蔭蔭中，露地經行。
^cb307b12時，有健罵婆羅豆婆遮婆羅門來詣佛所，
世尊面前作麁惡不善語，罵詈呵責。
世尊經行，彼隨世尊後行。
世尊經行已竟，住於一處，彼婆羅門言：「瞿曇伏耶？」
^cb307b16爾時，世尊即說偈言：
^gatha「勝者更增怨，伏者臥不安，
^gatha勝伏二俱捨，是得安隱眠。」
^cb307b19婆羅門白言：「瞿曇！
我今悔過，如愚如癡，不辯不善，何於瞿曇面前作麁惡不善語，
罵詈呵責？」
^cb307b21時，婆羅門聞佛所說，歡喜隨喜，復道而去。
^n1154【一一五四】^cb307b23如是我聞：
一時，佛住舍衛國東園鹿子母講堂，世尊晨朝著衣持鉢，入舍衛城乞食。
時，健罵婆羅豆婆遮婆羅門遙見世尊，
作麁惡不善語，瞋罵呵責，把土坌佛。
時，有逆風，還吹其土，反自坌身。
^cb307b27爾時，世尊即說偈言：
^gatha「若人無瞋恨，罵辱以加者，
^gatha清淨無結垢，彼惡還歸己，
^gatha猶如土坌彼，逆風還自污。」
^cb307c3時，彼婆羅門白佛言：「悔過！
瞿曇！如愚如癡，不善不辯，何於瞿曇面前麁惡不善語，瞋罵呵責？」
^cb307c5時，婆羅門聞佛所說，歡喜隨喜，復道而去。
^n1155【一一五五】^cb307c7如是我聞：
一時，佛在拘薩羅人間遊行，至舍衛國祇樹給孤獨園。
^cb307c8時，有婆羅門名曰違義，聞沙門瞿曇從拘薩羅國人間遊行，
至舍衛國祇樹給孤獨園。
聞已，作是念：「我當往詣沙門瞿曇所，聞所說法，當反其義。」
作是念已，往詣精舍，至世尊所。
^cb307c12爾時，世尊無量眷屬圍繞說法。
世尊遙見違義婆羅門來，即默然住。
^cb307c14違義婆羅門白佛言：「瞿曇說法，樂欲聞之！」
^cb307c15爾時，世尊即說偈言：
^gatha「違義婆羅門，未能解深義，
^gatha內懷嫉恚心，欲為法留難。
^gatha調伏違反心，諸不信樂意，
^gatha息諸障礙垢，則解深妙說。」
^cb307c20時，違義婆羅門作是念：「沙門瞿曇已知我心。」
聞佛所說，歡喜隨喜，從座起而去。
^n1156【一一五六】^cb307c22如是我聞：
一時，佛住舍衛國祇樹給孤獨園。
世尊晨朝著衣持鉢，入舍衛城乞食。
^cb307c24時，有不害婆羅門來詣佛所，白佛言：「世尊！
我名不害，為稱實不？」
^cb307c25佛告婆羅門：「如是稱實者，若身不害，若口不害，
若心不害，則為稱實。」
爾時，世尊即說偈言：
^gatha「若心不殺害，口意亦俱然，
^gatha是則為離害，不恐怖眾生。」
^cb308a1佛說此經已，不害婆羅門聞佛所說，歡喜隨喜，復道而去。
^n1157【一一五七】^cb308a3如是我聞：
一時，佛住王舍城迦蘭陀竹園。
世尊晨朝著衣持鉢，入王舍城乞食，次第行乞至火與婆羅門舍。
^cb308a5火與婆羅門遙見佛來，即具眾美飲食，滿鉢與之。
^cb308a6如是二日、三日，乞食復至其舍。
^cb308a7火與婆羅門遙見佛來，作是念：「禿頭沙門何故數來，貪美食耶？」
^cb308a9爾時，世尊知火與婆羅門心念已，即說偈言：
^gatha「王天日日雨，田夫日夜耕，
^gatha數數殖種子，是田數收穀。
^gatha如人數懷妊，乳牛數懷犢，
^gatha數數有求者，則能數惠施。
^gatha數數惠施故，常得大名稱，
^gatha數數棄死屍，數數哭悲戀。
^gatha數數生數死，數數憂悲苦，
^gatha數數以火燒，數數諸蟲食。
^gatha若得賢聖道，不數受諸有，
^gatha亦不數生死，不數憂悲苦。
^gatha不數數火燒，不數諸蟲食。」
^cb308a22時，火與婆羅門聞佛說偈，還得信心，復以種種飲食滿鉢與之，
世尊不受，以因說偈而施故，復說偈言：
^gatha「因為說偈法，不應受飲食，
^gatha當觀察自法，說法不受食。
^gatha婆羅門當知，斯則淨命活，
^gatha應以餘供養，純淨大仙人。
^gatha已盡諸有漏，穢法悉已斷，
^gatha供養以飲食，於其良福田。
^gatha欲求福德者，則我田為良。」
^cb308b4火與婆羅門白佛：「今以此食，應著何所？」
佛告婆羅門：「我不見諸天、魔、梵、沙門、婆羅門、
天神、世人有能食此信施，令身安樂。
汝持是食去棄於無蟲水中，及少生草地。」
^cb308b7時，婆羅門即以此食持著無蟲水中，水即烟出，
沸聲啾啾；譬如鐵丸燒令火色，擲著水中，
水即烟起，沸聲啾啾，亦復如是。
婆羅門持此飲食著水中，水即烟出，沸聲啾啾，
於時火與婆羅門歎言：「甚奇！
瞿曇！大德大力，能令此食而作神變。」
^cb308b13時，火與婆羅門因此飯食神變，得信敬心，
稽首佛足，退住一面，白佛言：「世尊！
我今可得於正法中出家、受具足，修梵行不？」
^cb308b16佛告婆羅門：「汝今可得於正法中出家、受具足。」
^cb308b17彼即出家已，作是思惟：「所以族姓子剃除髮鬚，
著袈裟衣，正信非家，出家學道……。」
乃至得阿羅漢，心善解脫。
^n1158【一一五八】^cb308b20如是我聞：
一時，佛住舍衛國祇樹給孤獨園。
^cb308b21時，舍衛國中婆肆吒婆羅門女信佛、法、
僧，歸佛、歸法、歸比丘僧。
於佛、法、僧已離狐疑，於苦習盡道亦離疑惑；
見諦得果，得無間慧。
其夫是婆羅豆婆遮種姓婆羅門。
每至左右所為作時，有小得失，即稱南無佛，
向如來所住方面，隨方合掌，三說是言：
「南無多陀阿伽度、阿羅呵、三藐三佛陀，
身純金色，圓光一尋，方身圓滿如尼拘律樹，
善說妙法，牟尼之尊，仙人上首，是我大師！」
^cb308c1時，夫婆羅門聞之，瞋恚不喜，語其婦言：「為鬼著耶？
無有此義，捨諸三明大德婆羅門，而稱歎彼禿頭沙門。
黑闇之分，世所不稱。
我今當往共汝大師論議，足知勝如。」
^cb308c5婦語夫言：「不見諸天、魔、梵、沙門、婆羅門、
諸神、世人，能共世尊——如來、應、等正覺，
金色之身，圓光一尋，如尼拘律樹圓滿之身，
言說微妙，仙人上首，我之大師——共論議者。
然今婆羅門且往，自可知之！」
^cb308c10時，婆羅門即往詣佛，面相問訊慰勞已，退坐一面。
而說偈言：
^gatha「為殺於何等，而得安隱眠？
^gatha為殺於何等，令心得無憂？
^gatha為殺於何等，瞿曇所稱歎？」
^cb308c15爾時，世尊知婆羅門心之所念，而說偈言：
^gatha「殺於瞋恨者，而得安隱眠，
^gatha殺於瞋恚者，而心得無憂。
^gatha瞋恚為毒本，能害甘種子，
^gatha能害於彼者，賢聖所稱歎。
^gatha若能害彼者，其心得無憂？」
^cb308c21時，婆羅豆婆遮婆羅門聞佛所說，示、教、
照、喜，次第說法，謂說施，說戒，說生天法，
說欲味著為災患煩惱，清淨、出要、遠離，
隨順福利清淨，分別廣說；譬如清淨白㲲，易為染色。
如是，婆羅豆婆遮婆羅門即於座上，於四聖諦得無閡等，
所謂苦、集、滅、道。
^cb308c26是婆羅門見法、得法、知法、入法，度諸疑惑，
不由他度，於正法、律得無所畏。
即從座起，偏露右肩，合掌白佛：「已度，世尊！
已度，善逝！我今歸佛、歸法、歸比丘僧已，
盡其壽命為優婆塞，證知我！」
^cb309a3時，婆羅豆婆遮婆羅門聞佛所說，歡喜隨喜，
作禮而去，還歸自家。
^cb309a4其婦優婆夷遙見夫來，見已，白言：「已與如來、
應、等正覺——純金色身，圓光一尋，如尼拘律樹圓滿之身，
妙說之上，仙人之首，大牟尼尊，為我大師——共論議耶？」
^cb309a8其夫答言：「我未甞見諸天、魔、梵、沙門、婆羅門、
諸神、世人，有能與如來、應、等正覺——真金色身，
圓光一尋，如尼拘律樹圓滿之身，妙說之上，
諸仙之首，牟尼之尊，汝之大師——共論議也。
汝今與我作好法衣，我持至世尊所出家學道。」
^cb309a13時，婦悉以鮮潔白㲲，令作法衣。
^cb309a14時，婆羅門持衣往詣世尊所，稽首禮足，
退住一面，白言：「世尊！
我今可得於世尊法中出家學道，修梵行不？」
^cb309a16佛告婆羅門：「汝今可得於此法、律出家學道，修諸梵行。」
^cb309a17即出家已，獨靜思惟：「所以善男子剃除鬚髮，
著袈裟衣，出家學道……。」
乃至得阿羅漢，心善解脫。
^n1159【一一五九】^cb309a20如是我聞：
一時，佛住舍衛國祇樹給孤獨園。
^cb309a21時，有魔瞿婆羅門來詣佛所，與世尊面相問訊慰勞已，
退坐一面，白佛言：「瞿曇！
我於家中常行布施，若一人來，施於一人；
若二人、三人，乃至百千，悉皆施與。
我如是施，得多福不？」
^cb309a25佛告婆羅門：「汝如是施，實得大福。
所以者何？以於家中常行布施，一人來乞，
即施一人，二人、三人，乃至百千，悉皆施與故，即得大福。」
^cb309a28時，魔瞿婆羅門即說偈言：
^gatha「在家所為作，布施復大會，
^gatha因此惠施故，欲求大功德。
^gatha今問於牟尼，我之所應知，
^gatha同梵天所見，為我分別說。
^gatha云何為解脫，勝妙之善趣？
^gatha云何修方便，得生於梵世？
^gatha云何隨樂施，生明勝梵天？」
^cb309b9爾時，世尊說偈答言：
^gatha「施者設大會，隨彼愛樂施，
^gatha歡喜淨信心，攀緣善功德。
^gatha以其所建立，求離諸過惡，
^gatha遠離於貪欲，其心善解脫。
^gatha修習於慈心，其功德無量，
^gatha況復加至誠，廣施設大會。
^gatha若於其中間，所得諸善心，
^gatha正向善解脫，或餘純善趣。
^gatha如是勝因緣，得生於梵世，
^gatha如是之惠施，其心平等故。
^gatha得生於梵世，其壽命延長。」
^cb309b21時，魔瞿婆羅門聞佛所說，歡喜隨喜，從座起而去。
^n1160【一一六〇】^cb309b23如是我聞：
一時，佛住舍衛國祇樹給孤獨園。
^cb309b24時，有持金蓋、著舍勒導從婆羅門來詣佛所，
與世尊面相問訊慰勞已，退坐一面。
而說偈言：
^gatha「無非婆羅門，所行為清淨，
^gatha剎利修苦行，於靜亦復乖。
^gatha三典婆羅門，是則為清淨，
^gatha如是清淨者，不在餘眾生。」
^cb309c3爾時，世尊說偈答言：
^gatha「不知清淨道，及諸無上淨，
^gatha於餘求靜者，至竟無淨時。」
^cb309c6婆羅門白佛：「瞿曇說清淨道及無上清淨耶？
何等為清淨道？何等為無上清淨？」
^cb309c7佛告婆羅門：「正見者為清淨道，正見修習多修習，
斷貪欲、斷瞋恚、斷愚癡。
若婆羅門貪欲永斷，瞋恚、愚癡永斷，一切煩惱永斷，是名無上清淨。
正志、正語、正業、正命、正方便、正念、正定，
是名清淨道；正定修習多修習已，斷貪欲、
斷瞋恚、斷愚癡。若婆羅門貪欲永斷，瞋恚、
愚癡永斷，一切煩惱永斷，是名無上清淨。」
^cb309c15婆羅門白佛言：「瞿曇說清淨道、無上清淨耶？
瞿曇！世務多事，今且辭還。」
^cb309c16佛告婆羅門：「宜知是時。」
^cb309c17持華蓋著舍勒導從婆羅門聞佛所說，
歡喜隨喜，從座起去。
^n1161【一一六一】^cb309c19如是我聞：
一時，佛住舍衛國祇樹給孤獨園。
^cb309c20爾時，有異婆羅門來詣佛所，與世尊面相問訊慰勞已，退坐一面。
而說偈言：
^gatha「云何為尸羅？　云何正威儀？
^gatha云何為功德？　云何名為業？
^gatha成就何等法，羅漢婆羅門？」
^cb309c25爾時，世尊說偈答言：
^gatha「宿命憶念智，見生天惡趣，
^gatha得諸受生盡，牟尼明決定。
^gatha知心善解脫，解脫一切貪，
^gatha具足於三明，三明婆羅門。」
^cb310a2佛說此經已，異婆羅門聞佛所說，歡喜隨喜，從座起而去。
^n1162【一一六二】^cb310a4如是我聞：
一時，佛住舍衛國祇樹給孤獨園。
^cb310a5世尊晨朝著衣持鉢，入舍衛城乞食，尊者阿難從世尊後。`)