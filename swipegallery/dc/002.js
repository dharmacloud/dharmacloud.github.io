jsonp(2,{"name":"dc","start":3167},`若凡俗邪見、身見根本、身見集、身見生、
身見起；謂憂慼隱覆，慶吉保惜，說我、說眾生、說奇特矜舉。
如是眾邪，悉皆除滅，斷除根本，如折多羅樹，於未來世更不復生。
^cb34b11「諸比丘！何等為見諦聖弟子斷上眾邪，於未來世永不復起？
愚癡無聞凡夫見色是我、異我、我在色、
色在我；見受、想、行、識，是我、異我、我在識、識在我。
^cb34b15「云何見色是我？得地一切入處正受，觀已，
作是念：『地即是我，我即是地，我及地唯一無二，不異不別。』
如是水、火、風、青、黃、赤、白一切入處正受，
觀已，作是念：『行即是我，我即是行，唯一無二，不異不別。』
如是於一切入處，一一計我，是名色即是我。
云何見色異我？若彼見受是我，見受是我已，
見色是我所，或見想、行、識即是我，見色是我所。
^cb34b22「云何見我中色？謂見受是我，色在我中；
又見想、行、識即是我，色在我中。
云何見色中我？謂見受即是我，於色中住，
入於色，周遍其四體；見想，行，識是我，於色中住，
周遍其四體，是名色中我。
^cb34b27「云何見受即是我？
謂六受身——眼觸生受，耳、鼻、舌、身、意觸生受。
此六受身一一見是我，我是受，是名受即是我。
云何見受異我？謂見色是我，受是我所；
謂想、行、識是我，受是我所，是名受異我。
^cb34c3「云何見我中受？謂色是我，受在其中，想、
行、識是我，受在其中。
云何見受中我？謂色是我，於受中住，周遍其四體；
想、行、識是我，於受中住，周遍其四體，是名受中我。
^cb34c6「云何見想即是我？
謂六想身——眼觸生想，耳、鼻、舌、身、意觸生想。
此六想身一一見是我，是名想即是我。
云何見想異我？謂見色是我，想是我所，
識是我，想是我所，是名想異我。
^cb34c11「云何見我中想？謂色是我，想在中住，受、
行、識是我，想在中住。
云何見想中我？謂色是我，於想中住，周遍其四體，是名想中我。
^cb34c14「云何見行是我？謂六思身——眼觸生思，
耳、鼻、舌、身意觸生思。
於此六思身一一見是我，是名行即是我。
云何見行異我？謂色是我，行是我所。
受、想、識是我，行是我所，是名行異我。
^cb34c18「云何見我中行？謂色是我，行在中住。
受、想、行、識是我，行在中住，是謂我中行。
云何見行中我？謂色是我，於行中住，周遍其四體，
謂受、想、識是我，於行中住，周遍其四體，是名行中我。
^cb34c22「云何見識即是我？
謂六識身——眼識，耳、鼻、舌、身、意識身。
於此六識身一一見是我，是名識即是我。
云何見識異我？見色是我，識是我所，見受、
想、行是我，識是我所，是名識異我。
^cb34c26「云何見我中識？謂色是我，識在中住。
受、想、行是我，識在中住，是名我中識。
云何識中我？謂色是我，於識中住，周遍其四體。
受、想、行是我，於識中住，周遍其四體，是名識中我。
^cb35a2「如是聖弟子見四真諦，得無間等果，斷諸邪見，於未來世永不復起。
所有諸色，若過去、若未來、若現在、若內、
若外、若麤、若細、若好、若醜、若遠、若近，一向積聚，
作如是觀：『一切無常、一切苦、一切空、一切非我，
不應愛樂、攝受、保持。
受、想、行、識亦復如是，不應愛樂、攝受、保持。』
如是觀，善繫心住，不愚於法。
復觀精進，離諸懈怠，心得喜樂，身心猗息，
寂靜捨住，具諸道品，修行滿足，永離諸惡，
非不消煬，非不寂滅。
滅而不起，減而不增，斷而不生，不取不著，
自覺涅槃：『我生已盡，梵行已立，所作已作，自知不受後有。』」
^cb35a14舍利弗說是法時，六十比丘不受諸漏，心得解脫。
佛說此經已，諸比丘聞佛所說，歡喜奉行。
^n110【一一〇】^cb35a17如是我聞：
一時，佛住毘舍離獼猴池側。
毘舍離國有尼揵子尼犍子，聰慧明哲，
善解諸論，有聰明慢。
所廣集諸論，妙智入微，為眾說法，超諸論師，
每作是念：「諸沙門、婆羅門無敵我者，乃至如來亦能共論。
諸論師輩，聞我名者，頭額津腋下汗，毛孔流水；
我論議風，能偃草折樹，摧破金石，伏諸龍象，
何況人間諸論師輩，能當我者！」
^cb35a24時，有比丘名阿濕波誓，晨朝著衣持鉢，
威儀詳序，端視平涉，入城乞食。
爾時，薩遮尼揵子，有少緣事，詣諸聚落，
從城門出，遙見比丘阿濕波誓，即詣其所，
問言：「沙門瞿曇為諸弟子云何說法？
以何等法教諸弟子，令其修習？」
^cb35b1阿濕波誓言：「火種居士！
世尊如是說法教諸弟子，令隨修學。
言：『諸比丘！於色當觀無我，受、想、行、識當觀無我。
此五受陰勤方便觀，如病、如癰、如刺、如殺，
無常、苦、空、非我。』」
^cb35b5薩遮尼揵子聞此語，心不喜，作是言：「阿濕波誓！
汝必誤聽，沙門瞿曇終不作是說。
若沙門瞿曇作是說者，則是邪見，我當詣彼難詰令止。」
^cb35b8爾時，薩遮尼犍子往詣聚落，諸離車等集會之處，
語諸離車言：「我今日見沙門瞿曇第一弟子，
名阿濕波誓，薄共論議，若如其所說者，
我當詣彼沙門瞿曇，與共論議，進却迴轉，必隨我意。
^cb35b13「譬如士夫刈拔茇草，手執其莖，空中抖擻，
除諸亂穢；我亦如是，與沙門瞿曇論議難詰，
執其要領，進却迴轉，隨其所欲，去其邪說。
^cb35b16「如沽酒家執其酒囊，壓取清醇，去其糟滓；
我亦如是，詣沙門瞿曇論議難詰，進却迴轉，
取其清真，去諸邪說。
^cb35b19「如織席師，以席盛諸穢物，欲市賣時，以水洗澤，
去諸臭穢；我亦如是，詣沙門瞿曇所，與共論議，
進却迴轉，執其綱領，去諸穢說。
^cb35b22「譬如王家調象之師，牽大醉象，入深水中，
洗其身體、四支、耳、鼻，周遍沐浴，去諸麁穢；
我亦如是，詣沙門瞿曇所，論議難詰，進却迴轉，
隨意自在，執其要領，去諸穢說。
汝諸離車，亦應共往觀其得失。」
^cb35b27中有離車作如是言：「若薩遮尼犍子能與沙門瞿曇共論議者，
無有是處。」
^cb35b29復有說言：「薩遮尼犍子聰慧利根，能共論議。」
^cb35c1時有五百離車與薩遮尼犍子共詣佛所，為論議故。
^cb35c2爾時，世尊於大林中，坐一樹下，住於天住。
時，有眾多比丘出房外林中經行，遙見薩遮尼犍子來，
漸漸詣諸比丘所，問諸比丘言：「沙門瞿曇住在何所？」
^cb35c6比丘答言：「在大林中，依一樹下，住於天住。」
^cb35c7薩遮尼犍子即詣佛所，恭敬問訊，於一面坐。
諸離車長者亦詣佛所，有恭敬者，有合掌問訊者，
問訊已，於一面住。
^cb35c10時，薩遮尼犍子白佛言：「我聞瞿曇作如是說法，
作如是教授諸弟子——教諸弟子於色觀察無我，
受、想、行、識觀察無我，此五受陰勤方便觀察，
如病、如癰、如刺、如殺，無常、苦、空、非我。
——為是瞿曇有如是教，為是傳者毀瞿曇耶？
如說說耶？不如說說耶？
如法說耶？法次法說耶？
無有異忍來相難詰，令墮負處耶？」
^cb35c17佛告薩遮尼犍子：「如汝所聞，彼如說說、
如法說、法次法說，非為謗毀，亦無難問令墮負處。
所以者何？我實為諸弟子如是說法，我實常教諸弟子，
令隨順法教，令觀色無我。
受、想、行、識無我，觀此五受陰如病，如癰、
如刺、如殺，無常、苦、空、非我。」
^cb35c23薩遮尼犍子白佛言：「瞿曇！
我今當說譬。」
^cb35c24佛告薩遮尼犍子：「宜知是時。」
^cb35c25「譬如世間一切所作皆依於地。
如是色是我人，善惡從生；受、想、行、識是我人，善惡從生。
又復譬如人界、神界、藥草、樹木，皆依於地而得生長；
如是色是我人，受、想、行、識是我人。」
^cb35c29佛告火種居士：「汝言色是我人，受、想、行、識是我人耶？」
^cb36a2答言：「如是，瞿曇！色是我人，受、想、行、識是我人。
此等諸眾悉作是說。」
^cb36a3佛告火種居士：「且立汝論本，用引眾人為？」
^cb36a4薩遮尼犍子白佛言：「色實是我人。」
^cb36a5佛告火種居士：「我今問汝，隨意答我。
譬如國王，於自國土有罪過者，若殺、若縛、
若擯、若鞭、斷絕手足；若有功者，賜其象馬、
車乘、城邑、財寶，悉能爾不？」
^cb36a9答言：「能爾。瞿曇！」
佛告火種居士：「凡是主者，悉得自在不？」
^cb36a10答言：「如是，瞿曇！」
佛告火種居士：「汝言色是我，受、想、行、識即是我，
得隨意自在，令彼如是，不令如是耶？」
^cb36a13時，薩遮尼犍子默然而住。
佛告火種居士：「速說！
速說！何故默然？」
^cb36a14如是再三，薩遮尼犍子猶故默然。
^cb36a15時，有金剛力士鬼神持金剛杵，猛火熾然，
在虛空中臨薩遮尼犍子頭上，作是言：
「世尊再三問，汝何故不答？
我當以金剛杵碎破汝頭，令作七分。」
^cb36a18佛神力故，唯令薩遮尼犍子見金剛神，餘眾不見。
薩遮尼犍子得大恐怖，白佛言：「不爾。
瞿曇！」
^cb36a21佛告薩遮尼犍子：「徐徐思惟，然後解說。
汝先於眾中說色是我，受、想、行、識是我，而今言不？
前後相違。汝先常說言：『色是我，受、想、行、識是我。』
火種居士！我今問汝，色為常耶？
為無常耶？」
^cb36a25答言：「無常。瞿曇！」
^cb36a26復問：「無常者，是苦耶？」
答言：「是苦。瞿曇！」
^cb36a27復問：「無常、苦者，是變易法，多聞聖弟子寧於中見我、
異我、相在不？」
^cb36a28答曰：「不也，瞿曇！」
^cb36a29受、想、行、識亦如是說。
佛告火種居士：「汝好思而後說。」
^cb36b1復問火種居士：「若於色未離貪、未離欲、
未離念、未離愛、未離渴，彼色若變、若異，
當生憂、悲、惱、苦不？」
^cb36b3答曰：「如是，瞿曇！」
^cb36b4受、想、行、識亦如是說。
復問：「火種居士！於色離貪、離欲、離念、離愛、
離渴，彼色若變、若異，則不生憂、悲、惱、苦耶？」
^cb36b6答曰：「如是。瞿曇！如實無異。」
^cb36b7受、想、行、識亦如是說。
「火種居士！譬如士夫身嬰眾苦，常與苦俱，
彼苦不斷不捨，當得樂不？」
^cb36b9答言：「不也，瞿曇！」
「如是，火種居士！身嬰眾苦，常與苦俱，彼苦不斷、
不捨，不得樂也。火種居士！
譬如士夫持斧入山，求堅實材。
見芭蕉樹洪大𦟛直，即斷其根葉，剽剝其皮，
乃至窮盡，都無堅實。
火種居士！汝亦如是，自立論端。
我今善求真實之義，都無堅實，如芭蕉樹也，而於此眾中敢有所說。
我不見沙門、婆羅門中，所知、所見能與如來、
應、等正覺所知、所見共論議，不摧伏者。
而便自說：『我論議風，偃草折樹，能破金石，
調伏龍象，要能令彼額津腋汗，毛孔水流。』
汝今自論己義而不自立，先所誇說能伏彼相，
今盡自取，而不能動如來一毛。」
^cb36b22爾時，世尊於大眾中，被欝多羅僧，現胸而示：
「汝等試看，能動如來一毛以不？」
^cb36b24爾時，薩遮尼犍子默然低頭，慚愧失色。
爾時，眾中有一離車，名突目佉，從座起，
整衣服，合掌白佛言：「世尊！
聽我說譬。」
^cb36b27佛告突目佉：「宜知是時。」
突目佉白佛言：「世尊！
譬如有人執持斗斛，於大聚穀中，取二三斛，今此薩遮尼犍子亦復如是。
世尊！譬如長者巨富多財，忽有罪過，一切財物悉入王家，薩遮尼犍子亦復如是。
所有才辯悉為如來之所攝受。
^cb36c4「譬如城邑聚落邊有大水，男女大小悉入水戲，
取水中蟹，截斷其足，置於陸地，以無足故，不能還復入於大水。
薩遮尼犍子亦復如是。
諸有才辯悉為如來之所斷截，終不復敢重詣如來命敵論議。」
^cb36c8爾時，薩遮尼犍子忿怒熾盛，罵唾突目佉離車言：「汝麁疏物！
不審諦何為其鳴？
吾自與沙門瞿曇論，何豫汝事？」
^cb36c11薩遮尼犍子呵罵突目佉已，復白佛言：
「置彼凡輩鄙賤之說，我今別有所問。」
^cb36c13佛告薩遮尼犍子：「恣汝所問，當隨問答。」
^cb36c14「云何？瞿曇！為弟子說法，令離疑惑？」
^cb36c15佛告火種居士：「我為諸弟子說諸所有色，
若過去、若未來、若現在，若內、若外，若麁、
若細，若好、若醜，若遠、若近，彼一切如實觀察非我、
非異我、不相在；受、想、行、識亦復如是。
彼學必見跡不斷壞，堪任成就，厭離知見，
守甘露門，雖非一切悉得究竟，且向涅槃。
如是弟子從我教法，得離疑惑。」
^cb36c22復問：「瞿曇！復云何教諸弟子，於佛法得盡諸漏、
無漏，心解脫、慧解脫，現法自知作證：『我生已盡，
梵行已立，所作已作，自知不受後有。』？」
^cb36c25佛告火種居士：「正以此法，諸所有色，若過去、
若未來、若現在，若內、若外，若麁、若細，若好、
若醜，若遠、若近，彼一切如實知非我、非異我、
不相在；受、想、行、識亦復如是。
彼於爾時成就三種無上——智無上、
解脫無上、解脫知見無上。
成就三種無上已，於大師所恭敬、尊重、供養如佛。
世尊覺一切法，即以此法調伏弟子，令得安隱、
令得無畏、調伏寂靜、究竟涅槃。
世尊為涅槃故，為弟子說法。
火種居士！我諸弟子於此法中，得盡諸漏，
得心解脫，得慧解脫，於現法中自知作證：
『我生已盡，梵行已立，所作已作，自知不受後有。』」
^cb37a9薩遮尼犍子白佛言：「瞿曇！
猶如壯夫，鋒刃亂下，猶可得免；瞿曇論手，難可得脫。
如盛毒蛇，猶可得避；曠澤猛火，猶可得避；
兇惡醉象，亦可得免；狂餓師子，悉可得免；
沙門瞿曇論議手中，難可得脫。
非我凡品，輕躁鄙夫，論具不備，以論議故，來詣瞿曇。
^cb37a15「沙門瞿曇！此毘舍離豐樂國土，有遮波梨支提、
漆菴羅樹支提、多子支提、瞿曇在拘樓陀支提、
婆羅受持支提、捨重擔支提、力士寶冠支提。
世尊！當安樂於此毘舍離國，諸天、魔、梵、
沙門、婆羅門，及諸世間，於世尊所，常得恭敬、
奉事、供養，令此諸天、魔、梵、沙門、婆羅門，長夜安樂。
唯願止此，明朝與諸大眾，受我薄食。」
^cb37a22爾時，世尊默然而許。
時，薩遮尼犍子知佛世尊默然受請已，
歡喜隨喜，從座起去。
^cb37a24爾時，薩遮尼犍子於彼道中，語諸離車：
「我已請沙門瞿曇及諸大眾，供設飯食，
汝等人各辦一釜食，送至我所。」
^cb37a27諸離車各還其家，星夜供辦，晨朝送至薩遮尼犍子所。
薩遮尼犍子晨朝灑掃敷座，供辦淨水，
遣使詣佛，白言：「時到。」
^cb37b1爾時，世尊與諸大眾，著衣持鉢，往薩遮尼犍子所，大眾前坐。
薩遮尼犍子自手奉施清淨飲食，充足大眾。
食已，洗鉢竟。薩遮尼犍子知佛食竟，洗鉢已，取一卑床於佛前坐。
爾時，世尊為薩遮尼犍子說隨喜偈言：
^gatha「於諸大會中，奉火為其最；
^gatha闈陀經典中，婆毘諦為最；
^gatha人中王為最，諸河海為最，
^gatha諸星月為最，諸明日為最，
^gatha十方天人中，等正覺為最。」
^cb37b12爾時，世尊為薩遮尼犍子種種說法，示、
教、照、喜已，還歸本處。
^cb37b13時，諸比丘於彼道中眾共論議：「五百離車各為薩遮尼犍子供辦飲食，
彼諸離車於何得福？
薩遮尼犍子於何得福？」
^cb37b16爾時，諸比丘還自住處，舉衣鉢，洗足已，
至世尊所，頭面禮足，退坐一面，白佛言：「世尊！
我等向於路中自共論議，五百離車為薩遮尼犍子供辦飲食，
供養世尊、諸大眾。
彼諸離車於何得福？
薩遮尼犍子於何得福？」
^cb37b21佛告諸比丘：「彼諸離車供辦飲食，為薩遮尼犍子，
於薩遮尼犍子所因緣得福，薩遮尼犍子得福佛功德。
彼諸離車得施有貪、恚、癡因緣果報，薩遮尼犍子得施無貪、
恚、癡因緣果報。」
^gatha彼多羅十問　差摩、焰、仙尼
^gatha阿㝹羅、長者　西、毛端、薩遮
雜阿含經卷第五

^pb1^folio#agms6雜阿含經卷第六
^ck2a【羅陀相應111】^au〔宋天竺三藏求那跋陀羅譯〕
^n111【一一一】^cb37c6如是我聞：
一時，佛住摩拘羅山。
時，有侍者比丘名曰羅陀，晡時從禪覺，
往詣佛所，禮佛足，退坐一面，白佛言：「如世尊說有流。
云何名有流？云何名有流滅？」
^cb37c9佛告羅陀：「善哉所問！
當為汝說。所謂有流者，愚癡無聞凡夫於色集、
色滅、色味、色患、色離不如實知；不如實知故，
於色愛樂、讚歎、攝受、染著。
緣愛樂色故取，緣取故有，緣有故生，緣生故老、
病、死、憂、悲、惱、苦增。
如是純大苦聚斯集起。
受、想、行、識亦復如是。
是名有流。
^cb37c16「多聞聖弟子於色集、色滅、色味、色患、色離如實知；
如實知故，於彼色不起愛樂、讚歎、攝受、
染著；不愛樂、讚歎、攝受、染著故，色愛則滅，
愛滅則取滅，取滅則有滅，有滅則生滅，
生滅則老、病、死、憂、悲、苦、惱，如是純大苦聚滅。
受、想、行、識亦復如是。
是名如來所說有流、有流滅。」
^cb37c22佛說此經已，羅陀比丘聞佛所說，歡喜奉行。
^n112【一一二】^cb37c24如是我聞：
一時，佛住摩拘羅山。
時，有侍者比丘名羅陀，晡時從禪覺，往詣佛所，
禮佛足，退坐一面，白佛言：「世尊！
如世尊說色斷知，受、想、行、識斷知。
世尊！云何色斷知，受、想、行、識斷知？」
^cb37c28佛告羅陀：「善哉所問，當為汝說。
於色憂、悲、苦、惱盡，離欲、滅、息、沒，是名色斷知；
於受、想、行、識，憂、悲、惱、苦盡，離欲、滅、息、沒，
是名受、想、行、識斷知。」
^cb38a2佛說此經已，羅陀比丘聞佛所說，歡喜奉行。
^n113【一一三】^cb38a4如是我聞：
一時，佛住在摩拘羅山，侍者比丘名曰羅陀。
^cb38a5時，有眾多外道出家詣尊者羅陀所，共相問訊已，
退坐一面，問尊者羅陀言：「汝何故於沙門瞿曇所出家修梵行？」
^cb38a8尊者羅陀答言：「我為斷苦故，於世尊所出家修梵行。」
^cb38a9復問：「汝為斷何等苦故，於沙門瞿曇所出家修梵行？」
^cb38a10羅陀答言：「為斷色苦故，於世尊所出家修梵行，
斷受、想、行、識苦故，於世尊所出家修梵行。」
^cb38a13時，諸外道出家聞尊者羅陀所說，心不喜，
從坐起，呵罵而去。
^cb38a14爾時，尊者羅陀知諸外道出家去已，作是念：
「我向如是說，將不毀謗世尊耶？
如說說耶？如法說、法次法說耶？
將不為他難問詰責墮負處耶？」
^cb38a17爾時，尊者羅陀晡時從禪覺，往詣佛所，
稽首佛足，却住一面，以其上事具白佛言：「世尊！
我向所說，得無過耶？
將不毀謗世尊耶？
不為他人難問詰責墮負處耶？
如說說耶？如法說、法次法說耶？」
^cb38a22佛告羅陀：「汝成實說，不毀如來，如說說、
如法說、法次法說。
所以者何？羅陀！色苦，為斷彼苦故，出家修梵行；
受、想、行、識苦，為斷彼苦故，出家修梵行。」
^cb38a26佛說此經已，羅陀比丘聞佛所說，歡喜奉行。
^n114【一一四】^cb38a28如是我聞：
一時，佛住摩拘羅山，侍者比丘名曰羅陀。
^cb38a29時，有眾多外道出家至尊者羅陀所，共相問訊已，
退坐一面，問羅陀言：「汝為何等故，於沙門瞿曇所出家修梵行？」
^cb38b3羅陀答言：「我為知苦故，於世尊所出家修梵行。」
^cb38b4時，諸外道聞羅陀所說，心不喜，從坐起，呵罵而去。
^cb38b5爾時，羅陀晡時從禪覺，往詣佛所，稽首佛足，退坐一面。
以其上事具白佛言：「世尊！
我向所說，得無毀謗世尊耶？
將不令他難問詰責墮負處耶？
不如說說、非如法說、非法次法說耶？」
^cb38b9佛告羅陀：「汝真實說，不毀如來，不令他人難問詰責墮負處也，
是如說說、如法說、法次法說。
所以者何？色是苦，為知彼苦故，於如來所出家修梵行；
受、想、行、識是苦，為知彼苦故，於如來所出家修梵行。」
^cb38b14佛說此經已，羅陀比丘聞佛所說，歡喜奉行。
^n115【一一五】^cb38b16如是我聞：
一時，佛住摩拘羅山。
時，有侍者比丘名曰羅陀。
^cb38b17時，有眾多外道出家至尊者羅陀所，共相問訊已，
退坐一面，問羅陀言：「汝為何等故，於沙門瞿曇所出家修梵行？」
^cb38b20羅陀答言：「為於色憂、悲、惱、苦盡、離欲、滅、
寂、沒故，於如來所出家修梵行；為於受、
想、行、識，憂、悲、惱、苦盡、離欲、滅、寂、沒故，於如來所出家修梵行。」
^cb38b23爾時，眾多外道出家聞是已，心不喜，從坐起，呵罵而去。
^cb38b25爾時，羅陀晡時從禪覺，往詣佛所，稽首禮足，退坐一面。
以其上事具白佛言：「世尊！
我得無謗世尊耶？
不令他人來難問詰責墮負處耶？
不如說說、非如法說、非法次法說耶？」
^cb38b29佛告羅陀：「汝真實說，不謗如來，不令他人難問詰責墮負處也，
如說說、如法說、法次法說。
所以者何？羅陀！色憂、悲、惱、苦，為斷彼故，於如來所出家修梵行。
受、想、行、識，憂、悲、惱、苦，為斷彼故，於如來所出家修梵行。」
^cb38c5佛說此經已，羅陀比丘聞佛所說，歡喜奉行。
^n116【一一六】^cb38c7如是我聞：
一時，佛住摩拘羅山。
時，有侍者比丘名曰羅陀。
^cb38c8時，有眾多外道出家至羅陀所，共相問訊已，
退坐一面，問羅陀言：「汝何故於沙門瞿曇所出家修梵行？」
^cb38c11羅陀答言：「於色見我、我所、我慢使繫著，
彼若盡、離欲、滅、寂、沒，於受、想、行、識，見我、
我所、我慢使繫著，彼若盡、離欲、滅、寂、沒故，於世尊所出家修梵行。」
^cb38c14諸外道出家聞是語，心不喜，從坐起，呵罵而去。
^cb38c15羅陀比丘晡時從禪覺，往詣佛所，稽首禮足，退坐一面。
以其上事具白佛言：「世尊！
我之所說，得無毀謗世尊耶？
不令他人難問詰責墮負處耶？
不如說說、不如法說、非法次法說耶？」
^cb38c20佛告羅陀：「汝真實說，不謗如來，不令他人難問詰責墮負處也，
是如說說、如法說、法次法說。
所以者何？於色見我、我所、我慢使繫著，
彼若盡、離欲、滅、寂、沒故。
受、想、行、識，見我、我所、我慢使繫著，彼若盡、
離欲、滅、寂、沒故，於如來所出家修梵行。」
^cb38c25佛說此經已，羅陀比丘聞佛所說，歡喜奉行。
^n117【一一七】^cb38c27如是我聞：
一時，佛住摩拘羅山。
時，有侍者比丘名曰羅陀。
^cb38c28時，有眾多外道出家至羅陀所，共相問訊已，
退坐一面，問羅陀言：「汝何故於沙門瞿曇所出家修梵行？」
^cb39a1羅陀答言：「於色有漏，障閡、熱惱、憂悲，彼若盡、
離欲、滅、寂、沒。受、想、行、識有漏，障閡、熱惱、
憂悲，彼若盡、離欲、滅、寂、沒故，於如來所出家修梵行。」
^cb39a5時，眾多外道出家聞是已，心不喜，從坐起，呵罵而去。
^cb39a6爾時，羅陀晡時從禪覺，往詣佛所，稽首佛足，退坐一面。
以其上事具白佛言：「世尊！
我之所說，將無謗世尊耶？
不令他人難問詰責墮負處耶？
不如說說、不如法說、非法次法說耶？」
^cb39a10佛告羅陀：「汝真實說，不謗如來。
所以者何？色有漏，有障閡、熱惱、憂悲，彼若盡、
離欲、滅、寂、沒。受、想、行、識有漏，障閡、熱惱、
憂悲，彼若盡、離欲、滅、寂、沒故，於如來所出家修梵行。」
^cb39a14佛說此經已，羅陀比丘聞佛所說，歡喜奉行。
^n118【一一八】^cb39a16如是我聞：
一時，佛住摩拘羅山。
時，有侍者比丘名曰羅陀。
^cb39a17時，有外道出家至羅陀所，共相問訊已，
退坐一面，問羅陀言：「汝何故於沙門瞿曇所出家修梵行？」
^cb39a19羅陀答言：「於色貪、恚、癡，彼若盡、離欲、滅、
寂、沒；於受、想、行、識，貪、恚、癡，彼若盡、離欲、
滅、寂、沒，於如來所出家修梵行。」
^cb39a22諸外道聞是語已，心不喜，從坐起，呵責而去。
^cb39a23羅陀比丘晡時從禪覺，往詣佛所，稽首佛足，退坐一面。
以其上事具白佛言：「世尊！
我之所說，將無謗世尊耶？
不令他人難問詰責墮負處耶？
不如說說、不如法說、非法次法說耶？」
^cb39a28佛告羅陀：「汝真實說，不謗如來，不令他人難問詰責墮負處也，
如說說、如法說、法次法說。
所以者何？於色貪、恚、癡，彼若盡、離欲、滅、
寂、沒；於受、想、行、識，貪、恚、癡，彼若盡、離欲、
滅、寂、沒故，於如來所出家修梵行。」
^cb39b4佛說此經已，羅陀比丘聞佛所說，歡喜奉行。
^n119【一一九】^cb39b6如是我聞：
一時，佛住摩拘羅山。
時，有侍者比丘名曰羅陀。
^cb39b7時，有眾多外道出家至羅陀所，共相問訊已，
退坐一面，問羅陀言：「汝何故於沙門瞿曇所出家修梵行？」
^cb39b10羅陀答言：「於色欲、愛、喜，彼若盡、離欲、滅、
寂、沒；於受、想、行、識，欲、愛、喜，彼若盡、離欲、
滅、寂、沒故，於如來所出家修梵行。」
^cb39b12時，諸外道聞是語已，心不喜，從坐起，呵罵而去。
^cb39b13羅陀比丘晡時從禪覺，詣佛所，稽首佛足，退坐一面。
以其上說具白佛言：「世尊！
我之所說，不謗如來耶？
不令他人難問詰責墮負處耶？
不如說說、不如法說、非法次法說耶？」
^cb39b18佛告羅陀：「汝真實說，不謗如來，不令他人難問呵嘖墮負處也，
如說說、如法說、如法次法說。
所以者何？於色欲、愛、喜，彼若盡、離欲、滅、
寂、沒；於受、想、行、識，欲、愛、喜，彼若盡、離欲、
滅、寂、沒故，於如來所出家修梵行。」
^cb39b23佛說此經已，羅陀比丘聞佛所說，歡喜奉行。
^n120【一二〇】^cb39b25如是我聞：
一時，佛住摩拘羅山。
時，有侍者比丘名曰羅陀。
^cb39b26爾時，世尊告羅陀言：「諸所有色，若過去、
若未來、若現在，若內、若外，若麁、若細，若好、
若醜，若遠、若近，彼一切當觀皆是魔所作；
諸所有受、想、行、識，若過去、若未來、若現在，
若內、若外，若麁、若細，若好、若醜，若遠、若近，彼一切當觀皆是魔所作。」
^cb39c3佛告羅陀：「色為常耶？
為無常耶？」
答曰：「無常。世尊！」
^cb39c4復問：「若無常者，是苦耶？」
答曰：「是苦。世尊！」
^cb39c5「受、想、行、識亦復如是。」
復問：「羅陀！若無常、苦者，是變易法，多聞聖弟子寧於中見色是我、
異我、相在不？」
^cb39c7答曰：「不也，世尊！」
佛告羅陀：「若多聞聖弟子於此五受陰不見是我、
是我所故，於諸世間都無所取，無所取故無所著，
無所著故自覺涅槃：『我生已盡，梵行已立，
所作已作，自知不受後有。』」
^cb39c12佛說此經已，羅陀比丘聞佛所說，歡喜奉行。
^n121【一二一】^cb39c14如是我聞：
一時，佛住摩拘羅山。
時，有侍者比丘名曰羅陀。
^cb39c15爾時，世尊告羅陀比丘言：「諸所有色，若過去、
若未來、若現在，若內、若外，若麁、若細，若好、
若醜，若遠、若近，彼一切皆是死法；所有受、
想、行、識，若過去、若未來、若現在，若內、若外，
若麁、若細，若好、若醜，若遠、若近，彼一切皆是死法。」
^cb39c20佛告羅陀：「色為常耶？
為無常耶？」
^cb39c21答曰：「無常。世尊！」
復問：「若無常者，是苦耶？」
^cb39c22答曰：「是苦。世尊！」
「受、想、行、識，為常、為無常耶？」
^cb39c23答曰：「無常。世尊！」
復問：「若無常者，是苦耶？」
^cb39c24答曰：「是苦。世尊！」
復問：「若無常、苦者，是變易法，多聞聖弟子寧於中見是我、
異我、相在不？」
^cb39c26答曰：「不也，世尊！」
佛告羅陀：「若多聞聖弟子於此五受陰如實觀察非我、
非我所者，於諸世間都無所取，無所取者無所著，
無所著故自覺涅槃：『我生已盡，梵行已立，
所作已作，自知不受後有。』」
^cb40a2佛說此經已，羅陀比丘聞佛所說，歡喜奉行。
^n122【一二二】^cb40a4如是我聞：
一時，佛住摩拘羅山。
時，有侍者比丘名曰羅陀，白佛言：「世尊！
所謂眾生者，云何名為眾生？」
^cb40a6佛告羅陀：「於色染著纏綿，名曰眾生；於受、
想、行、識染著纏綿，名曰眾生。」
^cb40a8佛告羅陀：「我說於色境界當散壞消滅，
於受、想、行、識境界當散壞消滅，斷除愛欲，
愛盡則苦盡，苦盡者我說作苦邊。
譬如聚落中諸小男小女嬉戲，聚土作城郭宅舍，
心愛樂著，愛未盡、欲未盡、念未盡、渴未盡，
心常愛樂、守護，言：『我城郭，我舍宅。』
若於彼土聚愛盡、欲盡、念盡、渴盡，則以手撥足蹴，令其消散。
如是，羅陀！於色散壞消滅愛盡，愛盡故苦盡，苦盡故我說作苦邊。」
^cb40a17佛說此經已，羅陀比丘聞佛所說，歡喜奉行。
^n123【一二三】^cb40a19如是我聞：
一時，佛住摩拘羅山。
時，有侍者比丘名曰羅陀，往詣佛所，稽首禮足，
退坐一面，白佛言：「善哉！
世尊！為我略說法要，我聞法已，我當獨一靜處，
專心思惟，不放逸住：『所以族姓子剃除鬚髮，
身著染衣，正信非家，出家學道，增加精進，
修諸梵行，見法自知作證：「我生已盡，梵行已立，
所作已作，自知不受後有。」』」
^cb40a26爾時，世尊告羅陀曰：「善哉！
羅陀！能於佛前問如是義。
諦聽，善思，當為汝說。
羅陀！當知有身、有身集、有身滅、有身滅道跡。
何等為有身？謂五受陰——色受陰，受、
想、行、識受陰。云何有身集？
謂當來有愛，貪、喜俱，於彼彼愛樂，是名有身集。
云何有身滅？謂當有愛，喜、貪俱，彼彼愛樂無餘斷、
捨、吐、盡、離欲、寂、沒，是名有身盡。
云何有身滅道跡？
謂八正道——正見、正志、正語、正業、正命、
正方便、正念、正定，是名有身滅道跡。
有身當知，有身集當斷，有身滅當證，有身滅道跡當修。
羅陀！若多聞聖弟子於有身若知、若斷，
有身集若知、若斷，有身滅若知、若證，有身滅道跡若知、
若修已，羅陀！名斷愛、離愛、轉結，止慢無間等，究竟苦邊。」
^cb40b11羅陀比丘聞佛所說，歡喜奉行。
從坐起，作禮而去。
世尊如是教授已，羅陀比丘獨一靜處，專精思惟。
所以善男子剃除鬚髮，著染色衣，正信非家，
出家學道，增益精進，修諸梵行，見法自知作證：
「我生已盡，梵行已立，所作已作，自知不受後有。」
成阿羅漢，心善解脫。
^cb40b17佛說此經已，羅陀比丘聞佛所說，歡喜奉行。
^n124【一二四】^cb40b19如是我聞：
一時，佛住摩拘羅山。
時，有侍者比丘名曰羅陀。
^cb40b20爾時，世尊告羅陀比丘言：「諸比丘！
有色，若過去、若未來、若現在，若內、若外，
若麁、若細，若好、若醜，若遠、若近，彼一切當觀皆是魔。
受、想、行、識，若過去、若未來、若現在，若內、
若外，若麁、若細，若好、若醜，若遠、若近，彼一切當觀皆是魔。
羅陀！於意云何？色為常耶？
為無常耶？」
^cb40b26答曰：「無常。世尊！」
^cb40b27「若無常者，是苦耶？」
答曰：「是苦。世尊！
^cb40b28「若無常、苦者，是變易法，多聞聖弟子寧於中見我不？」
^cb40b29答曰：「不也，世尊！」
「受、想、行、識亦復如是。
是故，羅陀！多聞聖弟子於色生厭，於受、
想、行、識生厭，厭故不樂，不樂故解脫，解脫知見：
『我生已盡，梵行已立，所作已作，自知不受後有。』」
^cb40c4佛說此經已，羅陀比丘聞佛所說，歡喜奉行。
^n125【一二五】^cb40c6如是我聞：
一時，佛住摩拘羅山。
時，有侍者比丘名曰羅陀。
^cb40c7爾時，世尊告羅陀比丘言：「諸所有色，若過去、
若未來、若現在，若內、若外，若麁、若細，若好、
若醜，若遠、若近，彼一切皆是魔所作。
受、想、行、識亦復如是。」
^cb40c10佛告羅陀：「於意云何？
色是常耶？為非常耶？」
^cb40c12答曰：「無常。世尊！」
復問：「若無常者，是苦耶？」
答曰：「是苦。世尊！」
^cb40c13復問：「受、想、行、識為是常耶？
為無常耶？」
^cb40c14答曰：「無常。世尊！」
復問：「若無常者，是苦耶？」
^cb40c15答曰：「是苦。世尊！」
佛告羅陀：「若無常、苦者，是變易法，多聞聖弟子寧於中見我、
異我、相在不？」
^cb40c17答曰：「不也，世尊！」
「是故，羅陀！多聞聖弟子於色生厭，厭故不樂，
不樂故解脫，解脫知見：『我生已盡，梵行已立，
所作已作，自知不受後有。』」
^cb40c20佛說此經已，羅陀比丘聞佛所說，歡喜奉行。
^cb40c22第三經亦如是。所異者，佛告羅陀：「多聞聖弟子於此五受陰，
陰陰觀察非我、非我所。
觀察已，於諸世間都無所取，不取故不著，
不著故自覺涅槃：『我生已盡，梵行已立，
所作已作，自知不受後有。』」
^cb40c26佛說此經已，羅陀比丘聞佛所說，歡喜奉行。
^n126【一二六】^cb40c28如是我聞：
一時，佛住摩拘羅山。
時，有侍者比丘名曰羅陀。
^cb40c29爾時，世尊告羅陀言：「諸所有色，若過去、
若未來、若現在，若內、若外，若麁、若細，若好、
若醜，若遠、若近，當觀彼一切皆是死法。
受、想、行、識亦復如是。」
^cb41a3餘如前說。
^n127【一二七】^cb41a5如是我聞：
一時，佛住摩拘羅山。
時，有侍者比丘名曰羅陀。
^cb41a6爾時，世尊告羅陀言：「諸所有色，若過去、
若未來、若現在，若內、若外，若麁、若細，若好、
若醜，若遠、若近，彼一切當觀皆是斷法。
受、想、行、識亦復如是。
多聞聖弟子如是觀者，於色生厭，於受、
想、行、識生厭，厭故不樂，不樂故解脫，解脫知見，
自知：『我生已盡，梵行已立，所作已作，自知不受後有。』」
^cb41a13佛說此經已，羅陀比丘聞佛所說，歡喜奉行。
^cb41a15如是我觀察斷法，如是——觀察滅法，
觀察棄捨法，觀察無常法，觀察苦法，觀察空法，
觀察非我法，觀察無常、苦、空、非我法，觀察病法，
觀察癰法，觀察刺法，觀察殺法，觀察殺根本法，
觀察病、癰、刺、殺、殺根本法。
——如是諸經，皆如上說。
^n128【一二八】^cb41a21如是我聞：
一時，佛住摩拘羅山。
時，有侍者比丘名曰羅陀。
^cb41a22爾時，世尊告羅陀言：「諸所有色，若過去、
若未來、若現在，若內、若外，若麁、若細，若好、
若醜，若遠、若近，彼一切當觀皆是斷法。
觀察已，於色欲貪斷，色貪斷已，我說心善解脫。
受、想、行、識亦復如是。」
^cb41a26佛說此經已，羅陀比丘聞佛所說，歡喜奉行。
^cb41a28如是比十四經，亦如上說。
^n129【一二九】^cb41a29如是我聞：
一時，佛住摩拘羅山。
時，有侍者比丘名曰羅陀。
^cb41b1爾時，世尊告羅陀言：「諸所有色，若過去、
若未來、若現在，若內、若外，若麤、若細，若好、
若醜，若遠、若近，彼一切當觀皆是斷法。
觀察斷法已，於色欲貪斷，我說心善解脫。
受、想、行、識亦復如是。」
^cb41b5佛說此經已，羅陀比丘聞佛所說，歡喜奉行。
^ck3a【斷知相應130】^n130【一三〇】^cb41b7如是我聞：
一時，佛住舍衛國祇樹給孤獨園。
^cb41b8爾時，世尊告諸比丘：「欲斷五受陰者，當求大師。
何等為五？謂色受陰，受、想、行、識受陰，欲斷此五受陰，當求大師。」
^cb41b10佛說此經已，諸比丘聞佛所說，歡喜奉行。
^cb41b12如當斷，如是當知、當吐、當息、當捨，亦復如是。
如求大師，如是勝師者、順次師者、教誡者、
勝教誡者、順次教誡者、通者、廣通者、圓通者、
導者、廣導者、究竟導者、說者、廣說者、順次說者、
正者、伴者、真知識者、親者、愍者、悲者、崇義者、
安慰者、崇樂者、崇觸者、崇安慰者、欲者、
精進者、方便者、勤者、勇猛者、固者、強者、
堪能者、專者、心不退者、堅執持者、常習者、
不放逸者、和合者、思量者、憶念者、覺者、
知者、明者、慧者、受者、思惟者、梵行者、念處者、
正勤者、如意足者、根者、力者、覺分者、道分者、
止者、觀者、念身者、正憶念者，亦復如是。
^n131【一三一】^cb41b25如是我聞：
一時，佛住舍衛國祇樹給孤獨園。
^cb41b26爾時，世尊告諸比丘：「若沙門、婆羅門習於色者，
隨魔自在，入於魔手，隨魔所欲，為魔所縛，不脫魔繫。
受、想、行、識亦復如是。
若沙門、婆羅門不習色。
如是沙門、婆羅門不隨魔自在，不入魔手，
不隨魔所欲，解脫魔縛，解脫魔繫。」
^cb41c2佛說是經已，諸比丘聞佛所說，歡喜奉行。
^cb41c4如是，習近者、習著者、味者、決定著者、止者、
使者、往者、撰擇者、不捨者、不吐者，如是等沙門、
婆羅門隨魔自在，如上說。
^n132【一三二】^cb41c7如是我聞：
一時，佛住舍衛國祇樹給孤獨園。
^cb41c8爾時，世尊告諸比丘：「若沙門、婆羅門於色不習近者，
不隨魔自在，不入魔手，不隨魔所欲，非魔縛所縛，
解脫魔繫；不習受、想、行、識亦復如是。」
^cb41c11佛說此經已，諸比丘聞佛所說，歡喜奉行。
^cb41c13乃至吐色亦復如是。
^ck4【見相應133】^n133【一三三】^cb41c14如是我聞：
一時，佛住舍衛國祇樹給孤獨園。
^cb41c15爾時，世尊告諸比丘：「何所有故，何所起？
何所繫著，何所見我？
令眾生無明所蓋，愛繫其首，長道驅馳，
生死輪迴，生死流轉，不去本際？」
^cb41c18諸比丘白佛言：「世尊是法根、法眼、法依。
善哉！世尊！唯願哀愍，廣說其義，諸比丘聞已，當受奉行。」
^cb41c20佛告比丘：「諦聽，善思，當為汝說。
諸比丘！色有故，色事起，色繫著，色見我，
令眾生無明所蓋，愛繫其首，長道驅馳，
生死輪迴，生死流轉。
受、想、行、識亦復如是。
諸比丘！色為常耶？
為非常耶？」
^cb41c24答曰：「無常。世尊！」
^cb41c25復問：「若無常者，是苦耶？」
答曰：「是苦。世尊！」
^cb41c26「如是，比丘！若無常者是苦，是苦有故，是事起、
繫著、見我，令眾生無明所蓋，愛繫其頭，
長道驅馳，生死輪迴，生死流轉。
受、想、行、識亦復如是。
是故，諸比丘！諸所有色，若過去、若未來、
若現在，若內、若外、若麤、若細，若好、若醜，
若遠、若近，彼一切非我、非異我、不相在，是名正慧。
受、想、行、識亦復如是。
^cb42a3「如是見、聞、覺、識，求得隨憶、隨覺、隨觀，彼一切非我、
非異我、不相在，是名正慧。
^cb42a5「若有見言有我、有世間、有此世、常、恒、不變易法，
彼一切非我、非異我、不相在，是名正慧。
^cb42a7「若復有見非此我、非此我所、非當來我、
非當來我所，彼一切非我、非異我、不相在，是名正慧。
^cb42a10「若多聞聖弟子於此六見處觀察非我、
非我所，如是觀者，於佛所狐疑斷，於法、於僧狐疑斷。
是名，比丘！多聞聖弟子不復堪任作身、
口、意業，趣三惡道；正使放逸，聖弟子決定向三菩提，
七有天人往來，作苦邊。」
^cb42a14佛說此經已，諸比丘聞佛所說，歡喜奉行。
^n134【一三四】^cb42a16如是我聞：
一時，佛住舍衛國祇樹給孤獨園。
^cb42a17爾時，世尊告諸比丘……如上說。
差別者：「多聞聖弟子於此六見處觀察非我、非我所。
如是觀者，於苦狐疑斷，於習、滅、道狐疑斷。
是名，比丘！多聞聖弟子不復堪任作身、
口、意業，趣三惡道……」如是廣說，乃至「作苦邊」。
^cb42a22佛說此經已，諸比丘聞佛所說，歡喜奉行。
^n135【一三五】^cb42a24如是我聞：
一時，佛住舍衛國祇樹給孤獨園。
^cb42a25爾時，世尊告諸比丘……。
廣說如上。差別者：「若多聞聖弟子於此六見處觀察非我、非我所。
如是觀者，於佛狐疑斷，於法、僧、苦、集、滅、
道狐疑斷……」如是廣說，乃至「作苦邊。」
^cb42a29佛說此經已，諸比丘聞佛所說，歡喜奉行。
^n136【一三六】^cb42b2如是我聞：
一時，佛住舍衛國祇樹給孤獨園。
^cb42b3爾時，世尊告諸比丘：「於何所是事有故，
何所起，何所繫著，何所見我？
諸比丘！令彼眾生無明所蓋，愛繫其首，
長道驅馳，生死輪迴，生死流轉，不知本際？」
^cb42b6諸比丘白佛：「世尊是法根、法眼、法依。
善哉！世尊！唯願哀愍，廣說其義，諸比丘聞已，當受奉行。」
^cb42b9佛告諸比丘：「諦聽，善思，當為汝說。
諸比丘！色有故，是色事起，於色繫著，於色見我，
令眾生無明所蓋，愛繫其首，長道驅馳，
生死輪迴，生死流轉。
受、想、行、識亦復如是。
諸比丘！色是常耶？
為非常耶？」
^cb42b13答曰：「無常。世尊！」
復問：「若無常者，是苦耶？」
^cb42b14答曰：「是苦。世尊！」
「如是，比丘！若無常者是苦，是苦有故，是事起、
繫著、見我，令彼眾生無明所蓋，愛繫其首，
長道驅馳，生死輪迴，生死流轉。
受、想、行、識亦復如是。
^cb42b18「是故，諸比丘！諸所有色，若過去、若未來、
若現在，若內、若外，若麤、若細，若好、若醜，
若遠、若近，彼一切非我、非異我、不相在。
如是觀者，是名正慧。
受、想、行、識亦復如是。
^cb42b21「如是見、聞、覺、識，求得隨憶、隨覺，隨觀，彼一切非我、
非異我、不相在，是名正慧。
^cb42b23「若有見言有我、有此世、有他世、有常、有恒、
不變易，彼一切非我、非異我、不相在，是名正慧。
^cb42b25「若復有見非此我、非此我所、非當來我、
非當來我所，彼一切非我、非異我、不相在，是名正慧。
^cb42b28「若多聞聖弟子於此六見處觀察非我、
非我所，如是觀者，於佛狐疑斷，於法、僧狐疑斷。
是名，比丘！不復堪任作身、口、意業，趣三惡道；
正使放逸，諸聖弟子皆悉決定向於三菩提，
七有天人往生，作苦後邊。」
^cb42c3佛說此經已，諸比丘聞佛所說，歡喜奉行。
^n137【一三七】^cb42c5第二經亦如是。差別者，於苦、集、滅、道狐疑斷。
^n138【一三八】^cb42c7第三經亦如是。差別者，於佛、法、僧狐疑斷，
於苦、集、滅、道狐疑斷。
雜阿含經卷第六

^pb1^folio#agms7雜阿含經卷第七
^au〔宋天竺三藏求那跋陀羅譯〕
^n139【一三九】^cb42c15如是我聞：
一時，佛住舍衛國祇樹給孤獨園。
^cb42c16爾時，世尊告諸比丘：「何所有故，何所起？
何所繫，何所著？何所見我，若未起憂、悲、
惱、苦令起，已起憂、悲、惱、苦重令增廣？」
^cb42c18諸比丘白佛言：「世尊是法根、法眼、法依，
唯願廣說，諸比丘聞已，當受奉行。」
^cb42c20佛告諸比丘：「色有故，色起，色繫、著故，於色見我，
未起憂、悲、惱、苦令起，已起憂、悲、惱、苦重令增廣。
受、想、行、識亦復如是。
諸比丘！於意云何？
色為常耶？為非常耶？」
^cb42c24答曰：「無常。世尊！」
復問：「若無常者，是苦耶？」
^cb42c25答曰：「是苦。世尊！」
「如是，比丘！若無常者是苦，是苦有故，是事起、
繫、著、見我，若未起憂、悲、惱、苦令起，已起憂、
悲、惱、苦重令增廣。
受、想、行、識亦復如是。
^cb42c28「是故，諸比丘！諸所有色，若過去、若未來、
若現在，若內、若外，若麤、若細，若好、若醜，
若遠、若近，彼一切非我、非異我、不相在，是名正慧。
受、想、行、識亦復如是。
^cb43a3「若復見、聞、覺、識，起、求、憶、隨覺、隨觀，彼一切非我、
非異我、不相在，是名正慧。
^cb43a4「若見有我、有世間、有此世、有他世，常、恒、
不變易，彼一切非我、非異我、不相在，是名正慧。
^cb43a6「若復有見非此世我、非此世我所、非當來我、
非當來我所，彼一切非我、不異我、不相在，是名正慧。
^cb43a9「若多聞聖弟子於此六見處觀察非我、
非我所，如是觀者，於佛狐疑斷，於法、僧狐疑斷。
是名，比丘！多聞聖弟子不復堪任作身、
口、意業，趣三惡道；正使放逸，聖弟子決定向三菩提，
七有天人往來，作苦邊。」
^cb43a14佛說此經已，諸比丘聞佛所說，歡喜奉行。
^n140【一四〇、一四一】
^cb43a16次經亦如是。差別者，苦、集、滅、道狐疑斷。
^cb43a18次經亦如是。差別者，佛、法、僧、苦、集、滅、道狐疑斷。
^n142【一四二】^cb43a20如是我聞：
一時，佛住舍衛國祇樹給孤獨園。
^cb43a21爾時，世尊告諸比丘：「何所有故，何所起？
何所繫著，何所見我？
未起我、我所、我慢繫著使起，已起我、我所、我慢繫著使重令增廣？」
^cb43a24諸比丘白佛：「世尊是法根、法眼、法依……」
如是廣說，乃至……。
^cb43a25佛說此經已，諸比丘聞佛所說，歡喜奉行。
^n143【一四三、一四四】
^cb43a27第二、第三經亦復如上。
^n145【一四五】^cb43a28如是我聞：
一時，佛住舍衛國祇樹給孤獨園。
^cb43a29爾時，世尊告諸比丘：「何所有故，何所起？
何所繫著，何所見我？
若未起有漏、障礙、燒然、憂、悲、惱、苦生，已起有漏、
障礙、燒然、憂、悲、惱、苦重令增廣？」
^cb43b3諸比丘白佛：「世尊是法根、法眼、法依……」
如是廣說，次第如上三經。
^n146【一四六】^cb43b5如是我聞：
一時，佛住舍衛國祇樹給孤獨園。
^cb43b6爾時，世尊告諸比丘：「何所有故，何所起？
何所繫著，何所見我？
若三受形世間轉？」
^cb43b8諸比丘白佛言：「世尊是法根、法眼、法依……」
如是廣說，次第如上三經。
^n147【一四七】^cb43b10如是我聞：
一時，佛住舍衛國祇樹給孤獨園。
^cb43b11爾時，世尊告諸比丘：「何所有故，何所起？
何所繫著，何所見我？
令三苦世間轉？」
^cb43b12諸比丘白佛：「世尊是法根、法眼、法依……」
如是廣說，次第如上三經。
^n148【一四八】^cb43b15如是我聞：
一時，佛住舍衛國祇樹給孤獨園。
^cb43b16爾時，世尊告諸比丘：「何所有故，何所起？
何所繫著，何所見我？
令世八法世間轉？」
^cb43b18諸比丘白佛言：「世尊是法根、法眼、法依……」
如是廣說，次第如上三經。
^n149【一四九】^cb43b20如是我聞：
一時，佛住舍衛國祇樹給孤獨園。
^cb43b21爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『我勝、我等、我卑。』？」
^cb43b23諸比丘白佛言：「世尊是法根、法眼、法依……」
如是廣說，次第如上三經。
^n150【一五〇】^cb43b26如是我聞：
一時，佛住舍衛國祇樹給孤獨園。
^cb43b27爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『有勝我者、
有等我者、有卑我者。』？」
^cb43c1諸比丘白佛言：「世尊是法根、法眼、法依……」
如是廣說，次第如上三經。
^n151【一五一】^cb43c3如是我聞：
一時，佛住舍衛國祇樹給孤獨園。
^cb43c4爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『無勝我者、
無等我者、無卑我者。』？」
^cb43c7諸比丘白佛言：「世尊是法根、法眼、法依……」
如是廣說，次第如上三經。
^n152【一五二】^cb43c9如是我聞：
一時，佛住舍衛國祇樹給孤獨園。
^cb43c10爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『有我、有此世、
有他世，常、恒、不變易法，如爾安住。』？」
^cb43c13諸比丘白佛：「世尊是法根、法眼、法依……」
如是廣說，次第如上三經。
^n153【一五三】^cb43c15如是我聞：
一時，佛住舍衛國祇樹給孤獨園。
^cb43c16爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『如是我、彼，
一切不二、不異、不滅。』？」
^cb43c19諸比丘白佛：「世尊是法根、法眼、法依……」
如是廣說，次第如上三經。
^n154【一五四】^cb43c21如是我聞：
一時，佛住舍衛國祇樹給孤獨園。
^cb43c22爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『無施、無會、
無說，無善趣、惡趣業報，無此世、他世，無母、
無父、無眾生、無世間阿羅漢正到正趣，
若此世、他世見法自知身作證具足住：
「我生已盡，梵行已立，所作已作，自知不受後有。」』？」
^cb43c28諸比丘白佛：「世尊是法根、法眼、法依……」
如是廣說，次第如上三經。
^n155【一五五】^cb44a1如是我聞：
一時，佛住舍衛國祇樹給孤獨園。
^cb44a2爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『無力、無精進、
無力精進、無士夫方便、無士夫精勤、無士夫方便精勤、
無自作、無他作、無自他作；一切人、一切眾生、
一切神，無方便、無力、無勢、無精進、無堪能，
定分、相續、轉變，受苦樂六趣。』？」
^cb44a8諸比丘白佛言：「世尊是法根、法眼、法依……」
如是廣說，次第如上三經。
^n156【一五六】^cb44a11如是我聞：
一時，佛住舍衛國祇樹給孤獨園。
^cb44a12爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『諸眾生此世活，
死後斷壞無所有，四大和合士夫，身命終時，
地歸地、水歸水、火歸火、風歸風，根隨空轉，
輿床第五，四人持死人往塜間，乃至未燒可知燒然已，
骨白鴿色立，高慢者知施，黠慧者知受，
若說有者，彼一切虛誑妄說，若愚若智，
死後他世，俱斷壞無所有。』？」
^cb44a20諸比丘白佛：「世尊是法根、法眼、法依……」
如是廣說，次第如上三經。
^n157【一五七】^cb44a22如是我聞：
一時，佛住舍衛國祇樹給孤獨園。
^cb44a23爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『眾生煩惱，無因無緣。』？」
^cb44a25諸比丘白佛：「世尊是法根、法眼、法依……」
如是廣說，次第如上三經。
^n158【一五八】^cb44a28如是我聞：
一時，佛住舍衛國祇樹給孤獨園。
^cb44a29爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『眾生清淨，無因無緣。』？」
^cb44b2諸比丘白佛：「世尊是法根、法眼、法依……」
如是廣說，次第如上三經。
^n159【一五九】^cb44b5如是我聞：
一時，佛住舍衛國祇樹給孤獨園。
^cb44b6爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『眾生無知無見，無因無緣。』？」
^cb44b8時，諸比丘白佛：「世尊是法根、法眼、法依……」
如是廣說，次第如上三經。
^n160【一六〇】^cb44b11如是我聞：
一時，佛住舍衛國祇樹給孤獨園。
^cb44b12爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說？」
^cb44b14時，諸比丘白佛：「世尊是法根、法眼、法依……」
如是廣說，次第如上三經。
^n161【一六一】^cb44b16如是我聞：
一時，佛住舍衛國祇樹給孤獨園。
^cb44b17爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『謂七身非作、
非作所作，非化、非化所化，不殺、不動、堅實。
何等為七？所謂地身、水身、火身、風身、樂、
苦、命。此七種身非作、非作所作，非化、非化所化，
不殺、不動、堅實、不轉、不變、不相逼迫。
若福、若惡、若福惡，若苦、若樂、若苦樂，若士梟、
士首，亦不逼迫世間。
若命、若身、七身間間容刀往返，亦不害命，
於彼無殺、無殺者，無繫、無繫者，無念、無念者，
無教、無教者。』？」
^cb44b27諸比丘白佛：「世尊是法根、法眼、法依……」
如是廣說，次第如上三經。
^n162【一六二】^cb44b29如是我聞：
一時，佛住舍衛國祇樹給孤獨園。
^cb44c1爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『作、教作，斷、
教斷，煮、教煮，殺、教殺，害眾生、盜他財、行邪婬、
知言妄語、飲酒、穿牆、斷鏁、偷奪，復道害村、
害城、害人民，以極利劍輪鈆割，斫截作大肉聚，
作如是學：「彼非惡因緣，亦非招惡。
於恒水南殺害而去，恒水北作大會而來，
彼非因緣福惡，亦非招福惡。
惠施、調伏、護持、行利、同利，於此所作，亦非作福。」』？」
^cb44c10諸比丘白佛：「世尊是法根、法眼、法依……」
如是廣說，次第如上三經。
^n163【一六三】^cb44c12如是我聞：
一時，佛住舍衛國祇樹給孤獨園。
^cb44c13爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『於此十四百千生門、
六十千六百五業、三業、二業、一業、半業、
六十二道跡、六十二內劫、百二十泥黎、
百三十根、三十六貪界、四十九千龍家、
四十九千金翅鳥家、四十九千邪命外道、
四十九千外道出家、七想劫、七無想劫、
七阿修羅、七毘舍遮、七天、七人、七百海、
七夢、七百夢、七嶮、七百嶮、七覺、七百覺、
六生、十增進、八大士地，於此八萬四千大劫，
若愚若智，往來經歷，究竟苦邊。』
彼無有沙門、婆羅門作如是說：『我常持戒，
受諸苦行，修諸梵行，不熟業者令熟，已熟業者棄捨，進退不可知。』
此苦樂常住，生死定量。
譬如縷丸擲著空中，漸漸來下，至地自住。
如是八萬四千大劫生死定量，亦復如是。」
^cb44c28諸比丘白佛：「世尊是法根、法眼、法依……」
如是廣說，次第如上三經。
^n164【一六四】^cb45a2如是我聞：
一時，佛住舍衛國祇樹給孤獨園。
^cb45a3爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『風不吹、火不燃、
水不流、箭不射、懷妊不產、乳不搆𤛓、
日月若出若沒、若明若闇不可知。』？」
^cb45a7諸比丘白佛：「世尊是法根、法眼、法依……」
如是廣說，次第如上三經。
^n165【一六五】^cb45a9如是我聞：
一時，佛住舍衛國祇樹給孤獨園。
^cb45a10爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『此大梵自在，
造作自然，為眾生父。』？」
^cb45a13諸比丘白佛言：「世尊是法根、法眼、法依……」
如是廣說，次第如上三經。
^n166【一六六】^cb45a15如是我聞：
一時，佛住舍衛國祇樹給孤獨園。
^cb45a16爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『色是我，餘則虛名；
無色是我，餘則虛名；色非色是我，餘則虛名；
非色非無色是我，餘則虛名；我有邊，餘則虛名；
我無邊，餘則虛名；我有邊無邊，餘則虛名；
我非有邊非無邊，餘則虛名。
一想、種種想、多想、無量想，我一向樂、一向苦、
若苦、樂、不苦不樂，餘則虛名。』？」
^cb45a24諸比丘白佛言：「世尊是法根、法眼、法依……」廣說次第如上三經。
^n167【一六七】^cb45a26如是我聞：
一時，佛住舍衛國祇樹給孤獨園。
^cb45a27爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『色是我，餘則妄想；
非色、非非色是我，餘則妄想；我有邊，餘則妄想；
我無邊，餘則妄想；我非有邊非無邊，餘則妄想。
我一想、種種想、少想、無量想，我一向樂、
一向苦，若苦、樂、不苦不樂。』？」
^cb45b4諸比丘白佛言：「世尊是法根、法眼、法依……」
如是廣說，次第如上三經。
^n168【一六八】^cb45b6如是我聞：
一時，佛住舍衛國祇樹給孤獨園。
^cb45b7爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『我世間常、
世間無常、世間常無常、世間非常非無常；
世有邊、世無邊、世有邊無邊、世非有邊非無邊；
命即是身、命異身異；如來死後有、如來死後無、
如來死後有無、如來死後非有非無。』？」
^cb45b13諸比丘白佛：「世尊是法根、法眼、法依……」
如是廣說，次第如上三經。
^n169【一六九】^cb45b15如是我聞：
一時，佛住舍衛國祇樹給孤獨園。
^cb45b16爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『世間我常、
世間我無常、世間我常無常、世間我非常非無常；
我苦常、我苦無常、我苦常無常、我苦非常非無常；
世間我自作、世間我他作、世間我自作他作、
世間我非自作非他作非自非他無因作；
世間我苦自作、世間我苦他作、世間我苦自他作、世間我苦非自非他無因作。』？」
^cb45b24諸比丘白佛：「世尊是法根、法眼、法依……」
如是廣說，次第如上三經。
^n170【一七〇】^cb45b26如是我聞：
一時，佛住舍衛國祇樹給孤獨園。
^cb45b27爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『若無五欲娛樂，
是則見法般涅槃；若離惡不善法，有覺、
有觀，離生喜樂，入初禪，乃至第四禪，是第一義般涅槃。』？」
^cb45c2諸比丘白佛：「世尊是法根、法眼、法依……」
如是廣說，次第如上三經。
^n171【一七一】^cb45c5如是我聞：
一時，佛住舍衛國祇樹給孤獨園。
^cb45c6爾時，世尊告諸比丘：「何所有故，何所起？
何所繫著，何所見我？
令諸眾生作如是見、如是說：『若麁四大色斷壞、
無所有，是名我正斷；若復我欲界斷壞、
死後無所有，是名我正斷；若復我色界死後斷壞、
無所有，是名我正斷；若得空入處、識入處、
無所有入處、非想非非想入處，我死後斷壞、
無所有，是名我正斷。』？」
^cb45c13諸比丘白佛：「世尊是法根、法眼、法依……」
如是廣說，次第如上三經。
^ck3b【斷知相應172】^n172【一七二】^cb45c15如是我聞：
一時，佛住舍衛國祇樹給孤獨園。
^cb45c16爾時，世尊告諸比丘：「若法無常者當斷，
斷彼法已，以義饒益，長夜安樂。
何法無常？色無常，受、想、行、識無常。」
^cb45c18佛說此經已，諸比丘聞佛所說，歡喜奉行。
^n173【一七三】^cb45c20如是我聞：
一時，佛住舍衛國祇樹給孤獨園。
^cb45c21爾時，世尊告諸比丘：「若過去無常法當斷，
斷彼法已，以義饒益，長夜安樂。
云何過去無常法？
過去色是無常法，過去欲是無常法，彼法當斷。
斷彼法已，以義饒益，長夜安樂。
受、想、行、識亦復如是。」
^cb45c25佛說此經已，諸比丘聞佛所說，歡喜奉行。
^cb45c27如是未來、現在、過去現在、未來現在、過去未來、過去未來現在。
^n174【一七四】^cb45c29如是我聞：
一時，佛住舍衛國祇樹給孤獨園。
^cb46a1爾時，世尊告諸比丘：「為斷無常法故，當求大師。
云何是無常法？謂色是無常法；為斷彼法，當求大師。
受、想、行、識亦復如是。」
^cb46a4佛說是經已，諸比丘聞佛所說，歡喜奉行。
^cb46a6如是，過去、未來、現在、過去未來現在，當求大師，八種經如是。
種種教隨順、安、廣安、周普安、導、廣導、究竟導、
說、廣說、隨順說、第二伴、真知識、同意、愍、
悲、崇義、崇安慰、樂、崇觸、崇安隱、欲、精進、
方便、廣方便、堪能方便、堅固、強健、勇猛身心、
勇猛難伏、攝受常學、不放逸修、思惟、念、
覺、知、明、慧、辯、思量、梵行、如意、念處、正懃、
根、力、覺、道、止、觀、念身、正憶念一一八經，亦如上說。
如斷義。如是知義、盡義、吐義、止義、捨義亦如是。
^n175【一七五】^cb46a16如是我聞：
一時，佛住舍衛國祇樹給孤獨園。
^cb46a17爾時，世尊告諸比丘：「猶如有人火燒頭衣，當云何救？」
^cb46a18比丘白佛言：「世尊！
當起增上欲，慇懃方便時救令滅。」
^cb46a19佛告比丘：「頭衣燒然尚可暫忘，無常盛火應盡除斷滅；
為斷無常火故，勤求大師。
斷何等無常故勤求大師？
謂斷色無常故勤求大師，斷受、想、行、識無常故勤求大師。」
^cb46a23佛說此經已，諸比丘聞佛所說，歡喜奉行。
^cb46a25如斷無常，如是過去無常、未來無常、現在無常、
過去未來無常、過去現在無常、未來現在無常、
過去未來現在無常，如是八種救頭然譬經，如上廣說。
如求大師，如是求種種教、隨順教，如上廣說。
如斷義，如是知義、盡義、吐義、止義、捨義、
滅義、沒義，亦復如是。
^n176【一七六】^cb46b2如是我聞：
一時，佛住舍衛國祇樹給孤獨園。
^cb46b3爾時，世尊告諸比丘：「為斷無常故，當隨修內身身觀住。
何等法無常？謂色無常，為斷彼故，當隨修內身身觀住。
如是受、想、行、識無常，為斷彼故，當隨修內身身觀住。」
^cb46b7佛說此經已，諸比丘聞佛所說，歡喜奉行。
^cb46b9如無常，如是過去色無常，未來色、現在色、
過去未來色、過去現在色、未來現在色、
過去未來現在色無常，斷彼故，當隨修身身觀住。
受、想、行、識亦復如是。
^cb46b12如隨修內身身觀住八種，如是外身身觀、
內外身身觀、內受受觀、外受受觀、內外受受觀、
內心心觀、外心心觀、內外心心觀、內法法觀、
外法法觀、內外法法觀住一一八經，亦如上說。
^cb46b16如斷無常義，修四念處；如是知義、盡義、
吐義、止義、捨義、滅義、沒義故，隨修四念處，亦如上說。
^n177【一七七】^cb46b19如是我聞：
一時，佛住舍衛國祇樹給孤獨園。
^cb46b20爾時，世尊告諸比丘：「猶如有人火燒頭衣，當云何救？」
^cb46b21比丘白佛言：「世尊！
當起增上欲，慇懃方便時救令滅。」
^cb46b22佛告比丘：「頭衣燒然尚可暫忘，無常盛火應盡斷，
為斷無常火故，隨修內身身觀住。
云何為斷無常火故，隨修內身身觀住？
謂色無常，為斷彼故，隨修內身身觀住。
受、想、行、識無常，為斷彼故，隨修內身身觀住……」廣說乃至……。
^cb46b28佛說此經已，諸比丘聞佛所說，歡喜奉行。
^cb46c1如無常，如是過去無常、未來無常、現在無常、
過去未來無常、過去現在無常、未來現在無常、過去未來現在無常。
如內身身觀住八經，如是外身身觀八經、內外身身觀八經如上說。
^cb46c5如身念處二十四經，如是受念處、心念處、法念處二十四經如上說。
^cb46c6如當斷無常九十六經，如是當知、當吐、
當盡、當止、當捨、當滅、當沒一一九十六經，亦如上說。
^n178【一七八】^cb46c10如是我聞：
一時，佛住舍衛國祇樹給孤獨園。
^cb46c11爾時，世尊告諸比丘：「猶如有人火燒頭衣，當云何救？」
^cb46c12比丘白佛言：「世尊！
起增上欲，慇懃方便時救令滅。」
^cb46c13佛告比丘：「頭衣燒然尚可暫忘，無常盛火應盡斷。
為斷無常火故，已生惡不善法當斷，起欲、
精勤、攝心令增長。
斷何等無常法故，已生惡不善法為斷故，
起欲、方便、攝心增進？
謂色無常故，受、想、行、識無常當斷故，已生惡不善法令斷，
起欲、方便、攝心增進……」廣說乃至……。
^cb46c19佛說此經已，諸比丘聞佛所說，歡喜奉行。
^cb46c21如無常經，如是過去無常、未來無常、現在無常、
過去未來無常、過去現在無常、未來現在無常、
過去未來現在無常八經，亦如上說。
^cb46c25如已生惡不善法當斷故，如是未生惡不善法令不生、
未生善法令生、已生善法令增廣故，起欲、
方便、攝心增進八經，亦如上說。
^cb46c28如當斷無常三十二經，如是當知、當吐、
當盡、當止、當捨、當滅、當沒一一三十二經，廣說如上。
^n179【一七九】^cb47a2如是我聞：
一時，佛住舍衛國祇樹給孤獨園。
^cb47a3爾時，世尊告諸比丘：「猶如有人火燒頭衣，當云何救？」
^cb47a4比丘白佛言：「世尊！
當起增上欲，慇懃方便時救令滅？」
^cb47a5佛告比丘：「頭衣燒燃尚可暫忘，無常盛火當盡斷。
為斷無常火故，當修欲定斷行成就如意足。
當斷何等法無常？
謂當斷色無常，當斷受、想、行、識無常故，
修欲定斷行成就如意足……」如經廣說，乃至……。
^cb47a10佛說此經已，諸比丘聞佛所說，歡喜奉行。
^cb47a12如無常，如是過去無常、未來無常、現在無常、
過去未來無常、過去現在無常、未來現在無常、
過去未來現在無常八經，亦如上說。
^cb47a16如修欲定，如是精進定、意定、思惟定亦如是。
如當斷三十二經，如是當知、當吐、當盡、
當止、當捨、當滅、當沒一一三十二經，亦如上說。
^n180【一八〇】^cb47a19如是我聞：
一時，佛住舍衛國祇樹給孤獨園。
^cb47a20爾時，世尊告諸比丘：「猶如有人火燒頭衣，當云何救？」
^cb47a21比丘白佛言：「世尊！
當起增上欲，慇懃方便時救令滅。」
^cb47a22佛告比丘：「頭衣燒然尚可暫忘，無常盛火當盡斷。
為斷無常火故，當修信根。
斷何等無常法？謂當斷色無常，當斷受、
想、行、識無常故，修信根……」如是廣說，乃至……。
^cb47a26佛說此經已，諸比丘聞佛所說，歡喜奉行。
^cb47a28如無常，如是過去無常、未來無常、現在無常、
過去未來無常、過去現在無常、未來現在無常、
過去未來現在無常，亦如上說。
^cb47b2如信根八經，如是修精進根、念根、定根、
慧根八經，亦如上說。
^cb47b4如當斷四十經，如是當知、當吐、當盡、當止、
當捨、當滅、當沒四十經，亦如上說。
^n181【一八一】^cb47b6如是我聞：
一時，佛住舍衛國祇樹給孤獨園。
^cb47b7爾時，世尊告諸比丘：「猶如有人火燒頭衣，當云何救？」
^cb47b8比丘白佛言：「世尊！
當起增上欲，慇懃方便時救令滅。」
^cb47b9佛告比丘：「頭衣燒然尚可暫忘，無常盛火當盡斷。
為斷無常火故，當修信力。
斷何等無常故，當修信力？
謂斷色無常故，當修信力，斷受、想、行、識無常故，
當修信力……」如是廣說，乃至……。
^cb47b14佛說此經已，諸比丘聞佛所說，歡喜奉行。
^cb47b16如無常，如是過去無常、未來無常、現在無常、
過去未來無常、過去現在無常、未來現在無常、
過去未來現在無常八經，亦如上說。
^cb47b19如信力，如是精進力、念力、定力、慧力八經，亦如上說。
^cb47b21如當斷四十經，如是當知、當吐、當盡、當止、
當捨、當滅、當沒一一四十經，亦如上說。
^n182【一八二】^cb47b23如是我聞：
一時，佛住舍衛國祇樹給孤獨園。
^cb47b24爾時，世尊告諸比丘：「猶如有人火燒頭衣，當云何救？」
^cb47b25比丘白佛言：「世尊！
當起增上欲，慇懃方便時救令滅。」
^cb47b26佛告比丘：「頭衣燒然尚可暫忘，無常盛火當盡斷。
為斷無常火故，修念覺分。
斷何等法無常故，修念覺分？
謂斷色無常，修念覺分，當斷受、想、行、識無常，
修念覺分……」如是廣說，乃至……。
^cb47c1佛說此經已，諸比丘聞佛所說，歡喜奉行。
^cb47c3如無常，如是過去無常、未來無常、現在無常、
過去未來無常、過去現在無常、未來現在無常、過去未來現在無常八經如上說。
^cb47c6如念覺分八經，如是擇法覺分、精進覺分、
喜覺分、除覺分、捨覺分、定覺分一一八經，亦如上說。
^cb47c9如當斷五十六經，如是當知、當吐、當盡、
當止、當捨、當滅、當沒一一五十六經如上說。
^n183【一八三】^cb47c11如是我聞：
一時，佛住舍衛國祇樹給孤獨園。
^cb47c12爾時，世尊告諸比丘：「猶如有人火燒頭衣，當云何救？」
^cb47c13比丘白佛言：「世尊！
當起增上欲，慇懃方便時救令滅。」
^cb47c14佛告比丘：「頭衣燒然尚可暫忘，無常盛火當盡斷。
為斷無常火故，當修正見。
斷何等無常法火故，當修正見，斷色無常故，
當修正見，斷受、想、行、識無常故，當修正見……」
如是廣說，乃至……。
^cb47c19佛說此經已，諸比丘聞佛所說，歡喜奉行。
^cb47c21如無常，如是過去無常，未來無常，現在無常，
過去未來無常、過去現在無常、未來現在無常、
過去未來現在無常，亦如上說。
^cb47c24如正見八經，如是正志、正語、正業、正命、
正方便、正念、正定一一八經，亦如上說。
^cb47c26如當斷六十四經，如是當知、當吐、當盡、
當止、當捨、當滅、當沒一一六十四經，亦如上說。
^n184【一八四】^cb47c28如是我聞：
一時，佛住舍衛國祇樹給孤獨園。
^cb47c29爾時，世尊告諸比丘：「猶如有人火燒頭衣，當云何救？」
^cb48a1比丘白佛言：「世尊！
當起增上欲，慇懃方便時救令滅。」
^cb48a2佛告比丘：「頭衣燒然尚可暫忘，無常盛火當盡斷無餘。
為斷無常火故，當修苦習盡道。
斷何等無常法故，當修苦習盡道？
謂斷色無常故，當修苦習盡道；斷受、想、
行、識無常故，當修苦習盡道……」如是廣說，乃至……。
^cb48a7佛說此經已，諸比丘聞佛所說，歡喜奉行。
^cb48a9如無常，如是過去無常、未來無常、現在無常、
過去未來無常、過去現在無常、未來現在無常、
過去未來現在無常，亦如上說。
^cb48a12如苦習盡道八經，如是苦盡道、樂非盡道、
樂盡道一一八經，亦如上說。
^cb48a14如當斷三十二經，如是當知、當吐、當盡、
當止、當捨、當滅、當沒一一三十二經，亦如上說。
^n185【一八五】^cb48a16如是我聞：
一時，佛住舍衛國祇樹給孤獨園。
^cb48a17爾時，世尊告諸比丘：「猶如有人火燒頭衣，當云何救？」
^cb48a18比丘白佛言：「世尊！
當起增上欲，慇懃方便時救令滅。」
^cb48a19佛告比丘：「頭衣燒然尚可暫忘，無常盛火當盡斷無餘。
為斷無常火故，當修無貪法句。
斷何等法無常故，當修無貪法句？
謂當斷色無常故，修無貪法句，斷受、想、
行、識無常故，修無貪法句……」如是廣說，乃至……。
^cb48a24佛說此經已，諸比丘聞佛所說，歡喜奉行。
^cb48a26如無常，如是過去無常、未來無常、現在無常、
過去未來無常、過去現在無常、未來現在無常、
過去未來現在無常，亦如上說。
^cb48a29如當修無貪法句八經，如是無恚、無癡諸句正句法句一一八經如上說。
^cb48b2如當斷二十四經，如是當知、當吐、當盡、
當止、當捨、當滅、當沒一一二十四經，亦如上說。
^n186【一八六】^cb48b4如是我聞：
一時，佛住舍衛國祇樹給孤獨園。
^cb48b5爾時，世尊告諸比丘：「猶如有人火燒頭衣，當云何救？」
^cb48b6比丘白佛言：「世尊！
當起增上欲，慇懃方便時救令滅。」
^cb48b7佛告比丘：「頭衣燒然尚可暫忘，無常盛火當盡斷。
為斷無常火故，當修止。
斷何等法無常故，當修止？
謂斷色無常故，當修止；斷受、想、行、識無常故，
當修止……」如是廣說，乃至……。
^cb48b11佛說此經已，諸比丘聞佛所說，歡喜奉行。
^cb48b13如無常，如是過去無常、未來無常、現在無常、
過去未來無常、過去現在無常、未來現在無常、
過去未來現在無常，亦如上說。
^cb48b16如修止八經，如是修觀八經，亦如上說。
^cb48b17如當斷十六經，如是當知、當吐、當盡、當止、
當捨、當滅、當沒一一十六經，亦如上說。
^cb48b19「諸所有色，若過去、若未來、若現在，若內、
若外，若麤、若細，若好、若醜，若遠、若近，彼一切非我、
非異我、不相在如實知；受、想、行、識亦如是。
多聞聖弟子如是正觀者，於色生厭，受、
想、行、識生厭；厭已不樂，不樂故解脫，解脫知見：
『我生已盡，梵行已立，所作已作，自知不受後有。』」
^cb48b25佛說此經已，諸比丘聞佛所說，歡喜奉行。
^cb48b27「如無常，如是動搖、旋轉、尫瘵、破壞、飄疾、
朽敗、危頓、不恒、不安、變易、惱苦、災患、魔邪、
魔勢、魔器，如沫、如泡、如芭蕉、如幻，微劣、
貪嗜、殺摽、刀劍、疾妬、相殘、損減、衰耗、繫縛、
搥打、惡瘡、癰疽、利刺、煩惱、讁罰、陰蓋、過患、
處愁、慼、惡知識，苦、空、非我、非我所，怨家連鏁，
非義、非安慰，熱惱、無蔭、無洲、無覆、無依、
無護，生法、老法、病法、死法、憂悲法、惱苦法、
無力法、羸劣法、不可欲法、誘引法、將養法、
有苦法、有殺法、有惱法、有熱法、有相法、
有吹法、有取法、深嶮法、難澁法、不正法、
兇暴法、有貪法、有恚法、有癡法、不住法、
燒然法、罣閡法、災法、集法、滅法、骨聚法、
肉段法、執炬法、火坑法，如毒蛇、如夢價借、
如樹果、如屠牛者、如殺人者、如觸露、如淹水、
如駛流、如織縷、如輪沙水、如跳杖、如毒瓶、
如毒身、如毒華、如毒果、煩惱動。
如是，比丘！乃至斷過去、未來、現在無常，
乃至滅沒，當修止觀。
^cb48c15「斷何等法過去、未來、現在無常，乃至滅沒，修止觀？
謂斷色過去、未來、現在無常，乃至滅沒，故修止觀。
受、想、行、識亦復如是。
^cb48c18「是故諸所有色，若過去、若未來、若現在，
若內、若外，若麁、若細，若好、若醜，若遠、若近，
彼一切非我、非異我、不相在如實知。
受、想、行、識亦復如是。
^cb48c21「多聞聖弟子如是觀者，於色生厭，於受、
想、行、識生厭，厭故不樂，不樂故解脫，解脫知見：
『我生已盡，梵行已立，所作已作，自知不受後有。』」
^cb48c25佛說此經已，諸比丘聞佛所說，歡喜奉行。
^n187【一八七】^cb48c27如是我聞：
一時，佛住舍衛國祇樹給孤獨園。
^cb48c28爾時，世尊告諸比丘：「以成就一法故，不復堪任知色無常，
知受、想、行、識無常。
何等為一法成就？
謂貪欲一法成就，不堪能知色無常，知受、
想、行、識無常。何等一法成就？
謂無貪欲成就，無貪欲法者，堪能知色無常，
堪能知受、想、行、識無常。」
^cb49a4佛說此經已，諸比丘聞佛所說，歡喜奉行。
^cb49a6「如成就不成就，如是知不知、親不親、明不明、
識不識、察不察、量不量、覆不覆、種不種、
掩不掩、映翳不翳亦如是。
^cb49a8「如是知，如是識解，受、求、辯、獨證，亦復如是。
^cb49a9「如貪，如是恚、癡、瞋、恨、呰、執、嫉、慳、幻、諂、無慙、
無愧、慢、慢慢、增慢、我慢、增上慢、邪慢、卑慢、
憍慢、放逸、矜高、曲為相規、利誘、利惡、欲多、
欲常、欲不敬、惡口、惡知識、不忍貪、嗜不貪、
惡貪，身見、邊見、邪見、見取、戒取、欲愛、瞋恚、
睡眠、掉悔、疑、惛悴、蹁蹮、贔屓𮥭欷、懶、
亂想、不正憶、身濁、不直、不軟、不異、欲覺、
恚覺、害覺、親覺、國土覺、輕易覺、愛他家覺、
愁憂惱苦，於此等一一法，乃至映翳，不堪任滅色作證。
^cb49a18「何等為一法？所謂惱苦，以惱苦映翳故，
不堪任於色滅盡作證，不堪任於受、想、
行、識滅盡作證。一法不映翳故，堪任於色滅盡作證，
堪任於受、想、行、識滅盡作證。
^cb49a22「何等一法？謂惱苦，此一法不映翳故，堪任於色滅盡作證，
堪任於受、想、行、識滅盡作證。」
^cb49a24佛說此經已，諸比丘聞佛所說，歡喜奉行。
雜阿含經卷第七

^pb1^folio#agms8雜阿含經卷第八
^au〔宋天竺三藏求那跋陀羅譯〕
^n188【一八八】^cb49b7如是我聞：
一時，佛住舍衛國祇樹給孤獨園。
^cb49b8爾時，世尊告諸比丘：「當正觀察眼無常。
如是觀者，是名正見。
正觀故生厭，生厭故離喜、離貪，離喜、貪故，我說心正解脫。
如是耳、鼻、舌、身、意，離喜、離貪，離喜、貪故。
比丘！我說心正解脫，心正解脫者，能自記說：
『我生已盡，梵行已立，所作已作，自知不受後有。』」
^cb49b14佛說此經已，諸比丘聞佛所說，歡喜奉行。
^cb49b16如無常，如是苦、空、非我，亦如是說。
^n189【一八九】^cb49b17如是我聞：
一時，佛住舍衛國祇樹給孤獨園。
^cb49b18爾時，世尊告諸比丘：「於眼當正思惟、觀察無常。
所以者何？於眼正思惟、觀察無常故，於眼欲貪斷，
欲貪斷故，我說心正解脫。
耳、鼻、舌、身、意，正思惟、觀察故，欲貪斷，欲貪斷者，我說心正解脫。
如是，比丘！心正解脫者，能自記說：『我生已盡，
梵行已立，所作已作，自知不受後有。』」
^cb49b24佛說此經已，諸比丘聞佛所說，歡喜奉行。
^n190【一九〇】^cb49b26如是我聞：
一時，佛住舍衛國祇樹給孤獨園。
^cb49b27爾時，世尊告諸比丘：「若於眼不識、不知、
不斷、不離欲者，不堪任正盡苦。
耳、鼻、舌、身、意亦復如是。
諸比丘！於眼若識、若知、若斷、若離欲者，堪任正盡苦。
於耳、鼻、舌、身、意，若識、若知、若斷、若離欲者，堪任正盡苦。」
^cb49c2佛說此經已，諸比丘聞佛所說，歡喜奉行。
^n191【一九一】^cb49c4如是我聞：
一時，佛住舍衛國祇樹給孤獨園。
^cb49c5爾時，世尊告諸比丘：「於眼若不識、不知、
不斷、不離欲者，不堪任越生、老、病、死苦。
耳、鼻、舌、身、意，不識、不知、不斷、不離欲者，
不堪任越生、老、病、死苦。
諸比丘！於眼若識、若知、若斷、若離欲者，
堪任越生、老、病、死苦。
於耳、鼻、舌、身、意，若識、若知、若斷、若離欲，
堪任越生、老、病、死苦。」
^cb49c11佛說此經已，諸比丘聞佛所說，歡喜奉行。
^n192【一九二】^cb49c13如是我聞：
一時，佛住舍衛國祇樹給孤獨園。
^cb49c14爾時，世尊告諸比丘：「若於眼不離欲，心不解脫者，不堪任正盡苦。
於耳、鼻、舌、身、意不離欲，心不解脫者，不堪任正盡苦。
諸比丘！若於眼離欲，心解脫者，彼堪任正盡苦。
於耳、鼻、舌、身、意離欲，心解脫者，堪任正盡苦。」
^cb49c19佛說此經已，諸比丘聞佛所說，歡喜奉行。
^n193【一九三】^cb49c21如是我聞：
一時，佛住舍衛國祇樹給孤獨園。
^cb49c22爾時，世尊告諸比丘：「若於眼、色不離欲，
心不解脫者，不堪任越生、老、病、死苦。
於耳、鼻、舌、身、意不離欲，心不解脫者，不堪任越生、
老、病、死苦。諸比丘！
若於眼、色離欲，心解脫者，堪任越生、老、
病、死苦。於耳、鼻、舌、身、意離欲，心解脫者，
堪任越生、老、病、死苦。」
^cb49c28佛說此經已，諸比丘聞佛所說，歡喜奉行。
^n194【一九四】^cb50a1如是我聞：
一時，佛住舍衛國祇樹給孤獨園。
^cb50a2爾時，世尊告諸比丘：「若於眼生喜者，則於苦生喜，
若於苦生喜者，我說彼不解脫於苦。
於耳、鼻、舌、身、意生喜者，則於苦生喜，於苦生喜者，我說彼不解脫於苦。
^cb50a6「諸比丘！若於眼不生喜者，則於苦不生喜，
於苦不生喜者，我說彼解脫於苦。
於耳、鼻、舌、身、意不生喜者，則於苦不生喜，
於苦不生喜者，我說彼解脫於苦。」
^cb50a9佛說此經已，諸比丘聞佛所說，歡喜奉行。
^n195【一九五】^cb50a11如是我聞：
一時，佛住舍衛國祇樹給孤獨園。
^cb50a12爾時，世尊告諸比丘：「一切無常。
云何一切無常？謂眼無常，若色、眼識、眼觸，
若眼觸因緣生受，苦覺、樂覺、不苦不樂覺，彼亦無常。
耳、鼻、舌、身、意亦復如是。
多聞聖弟子如是觀者，於眼生厭，若色、
眼識、眼觸、眼觸因緣生受，苦覺、樂覺、不苦不樂覺，於彼生厭。
耳、鼻、舌、身、意，聲、香、味、觸、法、意識、意觸、意觸因緣生受，
苦覺、樂覺、不苦不樂覺，彼亦生厭，厭故不樂，
不樂故解脫，解脫知見：『我生已盡，梵行已立，
所作已作，自知不受後有。』」
^cb50a21佛說此經已，諸比丘聞佛所說，歡喜奉行。
^cb50a23如無常經，如是苦、空、無我，亦如是說。
^n196【一九六】^cb50a24如是我聞：
一時，佛住舍衛國祇樹給孤獨園。
^cb50a25爾時，世尊告諸比丘：「一切無常。
云何一切無常？謂眼無常，若色、眼識、眼觸、
眼觸因緣生受，若苦、若樂、不苦不樂，彼亦無常。
如是耳、鼻、舌、身、意，若法、意識、意觸、意觸因緣生受，
若苦、若樂、不苦不樂，彼亦無常。
多聞聖弟子如是觀者，於眼解脫，若色、
眼識、眼觸、眼觸因緣生受，若苦、若樂、不苦不樂，彼亦解脫。
如是耳、鼻、舌、身、意，法、意識、意觸、意觸因緣生受，
若苦、若樂、不苦不樂，彼亦解脫，我說彼解脫生、
老、病、死、憂、悲、惱、苦。」
^cb50b5佛說此經已，諸比丘聞佛所說，歡喜奉行。
^cb50b7如說一切無常，如是一切苦、一切空、一切非我、
一切虛業法、一切破壞法、一切生法、一切老法、
一切病法、一切死法、一切愁憂法、一切煩惱法、
一切集法、一切滅法、一切知法、一切識法、
一切斷法、一切覺法、一切作證、一切魔、
一切魔勢、一切魔器、一切然、一切熾然、
一切燒，皆如上二經廣說。
^n197【一九七】^cb50b14如是我聞：
一時，佛住迦闍尸利沙支提，與千比丘俱，皆是舊縈髮婆羅門。
^cb50b15爾時，世尊為千比丘作三種示現教化。
云何為三？神足變化示現、他心示現、教誡示現。
^cb50b17神足示現者，世尊隨其所應，而示現入禪定正受，
陵虛至東方，作四威儀，行、住、坐、臥，入火三昧，
出種種火光，青、黃、赤、白、紅、頗梨色，水火俱現、
或身下出火，身上出水，身上出火，身下出水，周圓四方亦復如是。
爾時，世尊作種種神變已，於眾中坐，是名神足示現。
^cb50b23他心示現者，如彼心、如彼意、如彼識，彼應作如是念、
不應作如是念、彼應作如是捨、彼應作如是身證住，是名他心示現。
^cb50b26教誡示現者，如世尊說：「諸比丘！
一切燒然。云何一切燒然？
謂眼燒然，若色、眼識、眼觸、眼觸因緣生受，
若苦、若樂、不苦不樂，彼亦燒然。
如是耳、鼻、舌、身、意燒然，若法、意識、意觸、
意觸因緣生受，若苦、若樂、不苦不樂，彼亦燒然，
以何燒然，貪火燒然、恚火燒然、癡火燒然，
生、老、病、死、憂、悲、惱、苦火燒然。」
^cb50c4爾時，千比丘聞佛所說，不起諸漏，心得解脫，
佛說此經已，諸比丘聞佛所說，歡喜奉行。
^n198【一九八】^cb50c7如是我聞：
一時，佛住王舍城耆闍崛山。
^cb50c8爾時，尊者羅睺羅往詣佛所，稽首佛足，
退住一面，白佛言：「世尊！
云何知、云何見我內識身及外一切相，
令我、我所、我慢使繫著不生？」
^cb50c11爾時，世尊告羅睺羅：「善哉！
羅睺羅！能問如來甚深之義。」
^cb50c12佛告羅睺羅：「眼若過去、若未來、若現在，
若內、若外，若麁、若細，若好、若醜，若遠、若近，
彼一切非我、非異我、不相在如實知。
耳、鼻、舌、身、意亦復如是。
^cb50c15「羅睺羅！作如是知、如是見我此識身及外一切相，
令我、我所、我慢使繫著不生。
羅睺羅！如是我、我所、我慢使繫著不生者。
羅睺羅！是名斷愛濁見，正無間等，究竟苦邊。」
^cb50c19佛說此經已，尊者羅睺羅聞佛所說，歡喜奉行。
^cb50c21如內入處，如是外入處，色、聲、香、味、觸、法，
眼識，耳、鼻、舌、身、意識，眼觸，耳、鼻、舌、身、意觸，
眼觸生受，耳、鼻、舌、身、意觸生受，眼觸生想，
耳、鼻、舌、身、意觸生想，眼觸生思，耳、鼻、舌、
身、意觸生思，眼觸生愛，耳、鼻、舌、身、意觸生愛，亦如上說。
^n199【一九九】^cb50c27如是我聞：
一時，佛住王舍城迦蘭陀竹園。
^cb50c28爾時，世尊告羅睺羅：「云何知、云何見，於此識身及外一切相，
無有我、我所、我慢使繫著？」
^cb51a1羅睺羅白佛言：「世尊是法根、法眼、法依。
善哉！世尊！當為諸比丘廣說此義，諸比丘聞已，當受奉行。」
^cb51a3佛告羅睺羅：「善哉！
諦聽，當為汝說。諸所有眼，若過去、若未來、
若現在，若內、若外，若麁、若細，若好、若醜，
若遠、若近，彼一切非我、非異我、不相在如實正觀。
羅睺羅！耳、鼻、舌、身意亦復如是。
^cb51a7「羅睺羅！如是知、如是見我此識身及外一切相，
我、我所、我慢使繫著不生。
羅睺羅！如是比丘越於二，離諸相，寂滅解脫。
羅睺羅！如是比丘斷諸愛欲，轉去諸結，究竟苦邊。」
^cb51a11佛說此經已，羅睺羅聞佛所說，歡喜奉行。
^cb51a13如內入，如是外入，乃至意觸因緣生受，亦如是廣說。
^n200【二〇〇】^cb51a15如是我聞：
一時，佛住舍衛國祇樹給孤獨園。
^cb51a16爾時，尊者羅睺羅往詣佛所，稽首佛足，
退坐一面，白佛言：「善哉！
世尊！為我說法，我聞法已，獨一靜處，專精思惟，
不放逸住；獨一靜處，專精思惟，不放逸住已，
如是思惟：『所以族姓子剃除鬚髮，正信非家，
出家學道，修持梵行，見法自知作證：「我生已盡，
梵行已立，所作已作，自知不受後有。」』」
^cb51a23爾時，世尊觀察羅睺羅心，解脫慧未熟，未堪任受增上法。
問羅睺羅言：「汝以授人五受陰未？」
^cb51a25羅睺羅白佛：「未也。
世尊！」
佛告羅睺羅：「汝當為人演說五受陰。」
^cb51a26爾時，羅睺羅受佛教已，於異時為人演說五受陰，
說已，還詣佛所，𥡳首佛足，退住一面，
白佛言：「世尊！我已為人說五受陰，唯願世尊為我說法，
我聞法已，獨一靜處，專精思惟，不放逸住，乃至自知不受後有。」
^cb51b2爾時，世尊復觀察羅睺羅心，解脫智未熟，不堪任受增上法。
問羅睺羅言：「汝為人說六入處未？」
^cb51b4羅睺羅白佛：「未也。
世尊！」
^cb51b5佛告羅睺羅：「汝當為人演說六入處。」
^cb51b6爾時，羅睺羅於異時為人演說六入處，
說六入處已，來詣佛所，𥡳首禮足，退住一面，
白佛言：「世尊！我已為人演說六入處，唯願世尊為我說法，
我聞法已，當獨一靜處，專精思惟，不放逸住，乃至自知不受後有。」
^cb51b11爾時，世尊觀察羅睺羅心，解脫智未熟，不堪任受增上法。
問羅睺羅言：「汝已為人說尼陀那法未？」
^cb51b13羅睺羅白佛言：「未也。
世尊！」
^cb51b14佛告羅睺羅：「汝當為人演說尼陀那法。」
^cb51b15爾時，羅睺羅於異時為人廣說尼陀那法已，
來詣佛所，𥡳首禮足，退住一面，白佛言：「世尊！
為我說法，我聞法已，獨一靜處，專精思惟，
不放逸住，乃至自知不受後有。」
^cb51b19爾時，世尊復觀察羅睺羅心，解脫智未熟……廣說乃至告羅睺羅言：
「汝當於上所說諸法，獨於一靜處，專精思惟，觀察其義。」
^cb51b22爾時，羅睺羅受佛教勅，如上所聞法、所說法思惟稱量，
觀察其義，作是念：「此諸法一切皆順趣涅槃、
流注涅槃、後住涅槃。」
爾時，羅睺羅往詣佛所，𥡳首禮足，退住一面，
白佛言：「世尊！我已於如上所聞法、所說法獨一靜處，
思惟稱量，觀察其義，知此諸法皆順趣涅槃、
流注涅槃、後住涅槃。」
^cb51b29爾時，世尊觀察羅睺羅心，解脫智熟，堪任受增上法。
告羅睺羅言：「羅睺羅！
一切無常。何等法無常？
謂眼無常，若色、眼識、眼觸……」如上無常廣說。
^cb51c3爾時，羅睺羅聞佛所說，歡喜隨喜，禮佛而退。
^cb51c5爾時，羅睺羅受佛教已，獨一靜處，專精思惟，
不放逸住：「所以族姓子剃除鬚髮，著袈裟衣，
正信非家，出家學道，純修梵行，乃至見法自知作證：
『我生已盡，梵行已立，所作已作，自知不受後有。』」
成阿羅漢，心善解脫。
^cb51c10佛說此經已，羅睺羅聞佛所說，歡喜奉行。
^n201【二〇一】^cb51c11如是我聞：
一時，佛住舍衛國祇樹給孤獨園。
^cb51c12時，有異比丘來詣佛所，稽首佛足，退住一面，
白佛言：「世尊！云何知、云何見，次第疾得漏盡？」
^cb51c14爾時，世尊告彼比丘：「當正觀無常。
何等法無常？謂眼無常，若色、眼識、眼觸、
眼觸因緣生受，若苦、若樂、不苦不樂，當觀無常。
耳、鼻、舌、身、意當觀無常。
若法、意識、意觸、意觸因緣生受，若苦、若樂、
不苦不樂，彼亦無常。
比丘！如是知、如是見，次第盡有漏。」
^cb51c20時，彼比丘聞佛所說，歡喜作禮而去。
^cb51c21如是，比丘所說經。
若差別者：「云何知、云何見，次第盡一切結，
斷一切縛、斷一切使、斷一切上煩惱、斷一切結、
斷諸流、斷諸軛、斷諸取、斷諸觸、斷諸蓋、
斷諸纏、斷諸垢、斷諸愛、斷諸意、斷邪見生正見、斷無明生明。
比丘！如是觀眼無常，乃至如是知、如是見，
次第無明斷，明生。」
^cb51c27時，彼比丘聞佛所說歡喜，歡喜已，作禮而去。
^n202【二〇二】^cb51c29如是我聞：
一時，佛住舍衛國祇樹給孤獨園。
^cb52a1時，有異比丘往詣佛所，稽首佛足，白佛言：「世尊！
云何知、云何見，次第我見斷，無我見生？」
^cb52a3佛告彼比丘：「於眼正觀無我，若色、眼識、
眼觸、眼觸因緣生受，若苦、若樂、不苦不樂，彼亦正觀無我。
如是乃至意觸因緣生受，若苦、若樂、不苦不樂，彼亦正觀無我。
比丘！如是知、如是見，次第我見斷，無我見生。」
^cb52a8時，彼比丘聞佛所說歡喜，歡喜已，作禮而去。
^n203【二〇三】^cb52a10如是我聞：
一時，佛住毘舍離耆婆拘摩羅藥師菴羅園。
^cb52a11爾時，世尊告諸比丘：「若有比丘能斷一法者，
則得正智，能自記說：『我生已盡，梵行已立，
所作已作，自知不受後有。』」
^cb52a14諸比丘白佛言：「世尊是法根、法眼、法依。」
唯願演說，諸比丘聞已，當受奉行。
^cb52a15佛告諸比丘：「諦聽，善思，當為汝說。
諸比丘！云何一法斷故，乃至不受後有？
所謂無明，離欲明生，得正智，能自記說：
『我生已盡，梵行已立，所作已作，自知不受後有。』」
^cb52a19時，有異比丘從坐起，整衣服，偏袒右肩，
為佛作禮，右膝著地，合掌白佛言：「世尊！
云何知、云何見無明，離欲明生？」
^cb52a22佛告比丘：「當正觀察眼無常，若色、眼識、
眼觸、眼觸因緣生受，若苦、若樂、不苦不樂，彼亦正觀無常。
耳、鼻、舌、身、意亦復如是。
比丘！如是知、如是見無明，離欲明生。」
^cb52a25佛說此經已，諸比丘聞佛所說，歡喜奉行。
^n204【二〇四】^cb52a27如是我聞：
一時，佛住毘舍離耆婆拘摩羅藥師菴羅園。
^cb52a28爾時，世尊告尊者阿難：「於眼當如實知、
如實見，若眼、色、眼識、眼觸、眼觸因緣生受，
若苦、若樂、不苦不樂，彼亦如實知、如實見。
耳、鼻、舌、身、意亦復如是。
彼如實知、如實見已，於眼生厭，若色、眼識、
眼觸、眼觸因緣生受，若苦、若樂、不苦不樂，彼亦生厭。
耳、鼻、舌、身、意亦復如是。
厭已不樂，不樂已解脫，解脫知見：『我生已盡，
梵行已立，所作已作，自知不受後有。』」
^cb52b7佛說此經已，諸比丘聞佛所說，歡喜奉行。
^n205【二〇五】^cb52b9如是我聞：
一時，佛住毘舍離耆婆拘摩羅藥師菴羅園。
^cb52b10爾時，世尊說一切優陀那偈已，告尊者阿難：
「眼無常、苦、變易、異分法，若色、眼識、眼觸、
眼觸因緣生受，若苦、若樂、不苦不樂，彼亦無常、
苦、變易、異分法。耳、鼻、舌、身、意亦復如是。
多聞聖弟子如是觀者，於眼得解脫，若色、
眼識、眼觸、眼觸因緣生受，彼亦解脫。
耳、鼻、舌、身、意法、意識、意觸、意觸因緣生受，
若苦、若樂、不苦不樂，彼解脫，我說彼解脫生、
老、病、死、憂、悲、惱、苦。」
^cb52b18佛說此經已，尊者阿難聞佛所說，歡喜奉行。
^n206【二〇六】^cb52b20如是我聞：
一時，佛住毘舍離城耆婆拘摩羅藥師菴羅園。
^cb52b21爾時，世尊告諸比丘：「當勤方便禪思，內寂其心。
所以者何？比丘！方便禪思，內寂其心，如是如實知顯現。
於何如實知顯現？
於眼如實知顯現，若色、眼識、眼觸、眼觸因緣生受，
若苦、若樂、不苦不樂，彼亦如實知顯現。
耳、鼻、舌、身、意亦復如是。
此諸法無常、有為，亦如是如實知顯現。」
^cb52b27佛說此經已，諸比丘聞佛所說，歡喜奉行。
^n207【二〇七】^cb52b29如是我聞：
一時，佛住毘舍離耆婆拘摩羅藥師菴羅園。
^cb52c1爾時，世尊告諸比丘：「當修無量三摩提，精勤繫念。
所以者何？修無量三摩提，精勤繫念已，則如實顯現。
於何如實顯現？於眼如實顯現……」如是廣說，
乃至「此諸法無常、有為，此如實顯現。」
^cb52c5佛說此經已，諸比丘聞佛所說，歡喜奉行。
^n208【二〇八】^cb52c7如是我聞：
一時，佛住毘舍離耆婆拘摩羅藥師菴羅園。
^cb52c8爾時，世尊告諸比丘：「過去、未來眼無常，況現在眼。
多聞聖弟子如是觀者，不顧過去眼，不欣未來眼，
於現在眼厭、不樂、離欲、向厭。
耳、鼻、舌、身、意亦復如是。」
^cb52c12佛說此經已，諸比丘聞佛所說，歡喜奉行。
^cb52c14如無常，苦、空、無我，亦如是說。
^cb52c15如內入處四經，如是外入處色、聲、香、味、
觸、法四經，內外入處四經，亦如是說。
^n209【二〇九】^cb52c17如是我聞：
一時，佛住毘舍離耆婆拘摩羅藥師菴羅園。
^cb52c18爾時，世尊告諸比丘：「有六觸入處。
云何為六？眼觸入處，耳、鼻、舌、身、意觸入處。
沙門、婆羅門於此六觸入處集、滅、味、患、
離不如實知，當知是沙門、婆羅門去我法、
律遠，如虛空與地。」
^cb52c22時，有異比丘從坐座起，整衣服，為佛作禮，
合掌白佛言：「我具足如實知此六觸入處集、
滅、味、患、離。」
^cb52c24佛告比丘：「我今問汝，汝隨問答我。
比丘！汝見眼觸入處是我、異我、相在不？」
^cb52c26答言：「不也，世尊！」
^cb52c27佛告比丘：「善哉！善哉！
於此眼觸入處非我、非異我、不相在，如實知見者，
不起諸漏、心不染著、心得解脫，是名初觸入處已斷、
已知，斷其根本，如截多羅樹頭，於未來法永不復起，所謂眼識及色。
汝見耳、鼻、舌、身、意觸入處是我、異我、相在不？」
^cb53a3答言：「不也，世尊！」
^cb53a4佛告比丘：「善哉！善哉！
於耳、鼻、舌、身、意觸入處非我、非異我、不相在，
作如是如實知見者，不起諸漏、心不染著，
心得解脫，是名比丘六觸入處已斷、已知，
斷其根本，如截多羅樹頭，於未來世永不復生，
謂意識、法。」
^cb53a9佛說此經已，諸比丘聞佛所說，歡喜奉行。
^n210【二一〇】^cb53a11如是我聞：
一時，佛住毘舍離耆婆拘摩羅藥師菴羅園。
^cb53a12爾時，世尊告諸比丘：「莫樂莫苦。
所以者何？有六觸入處地獄，眾生生彼地獄中者，
眼所見不可愛色、不見可愛色，見不可念色、
不見可念色，見不善色、不見善色，以是因緣故，一向受憂苦。
耳聲、鼻香、舌味、身觸、意識法，見不可愛、
不見可愛，見不可念、不見可念，見不善法、
不見善法，以是因緣故，長受憂苦。
^cb53a19「諸比丘！有六觸入處，其有眾生生彼處者，
眼見可愛、不見不可愛，見可念色、非不可念色，
見善色、非不善色，以是因緣故，一向長受喜樂。
耳聲、鼻香、舌味、身觸、意所識法，可愛非不可愛、
可念非不可念、見善非不善。」
^cb53a24佛說此經已，諸比丘聞佛所說，歡喜奉行。
^n211【二一一】^cb53a26如是我聞：
一時，佛住毘舍離耆婆拘摩羅藥師菴羅園。
^cb53a27爾時，世尊告諸比丘：「我昔未成正覺時，
獨一靜處，禪思思惟：『自心多向何處觀察？』
自心多逐過去五欲功德，少逐現在五欲功德，
逐未來世轉復微少；我觀多逐過去五欲心已，
極生方便，精勤自護，不復令隨過去五欲功德。
^cb53b3「我以是精勤自護故，漸漸近阿耨多羅三藐三菩提。
汝等諸比丘亦復多逐過去五欲功德，
現在、未來亦復微少，汝今亦當以心多逐過去五欲功德故，
增加自護，亦當不久得盡諸漏，無漏心解脫、
慧解脫，現法自知作證：『我生已盡，梵行已立，
所作已作，自知不受後有。』
^cb53b9「所以者何？眼見色因緣生內受，若苦、若樂、不苦不樂。
耳、鼻、舌、身、意法因緣生內受，若苦、若樂、不苦不樂。
是故，比丘！於彼入處當覺知，若眼滅，色想則離。
耳、鼻、舌、身、意滅，法想則離。」
^cb53b14佛說：「當覺六入處。」
言已，入室坐禪。時，有眾多比丘，世尊去後，
作此論議：「世尊為我等略說法要，不廣分別，而入室坐禪。
世尊說言：『當覺六入處，若彼眼滅，色想則離；
耳、鼻、舌、身、意滅，法想則離。』
我等今日於世尊略說法中猶故不解，
今此眾中，誰有慧力，能為我等於世尊略說法中廣為我等演說其義？」
^cb53b21復作是念：「唯有尊者阿難，常侍世尊，常為大師之所讚歎，聰慧梵行。
唯有尊者阿難堪能為我等於世尊略說法中演說其義，
我等今日皆共往詣尊者阿難所，問其要義，
如阿難所說，悉當奉持。」
^cb53b25爾時，眾多比丘往詣尊者阿難所，共相問訊已，於一面坐。
白尊者阿難言：「尊者！
當知世尊為我等略說法要，如上所說，
具問阿難，當為我等廣說其義。」
^cb53b29尊者阿難語諸比丘：「諦聽，善思，於世尊略說法中，
當為汝等廣說其義，世尊略說者，即是滅六入處有餘之說，
故言：『眼處滅，色想則離；耳、鼻、舌、身、意入處滅，法想則離。』
世尊略說此法已，入室坐禪，我今已為汝等分別說義。」
^cb53c5尊者阿難說此義已，諸比丘聞其所說，歡喜奉行。
^n212【二一二】^cb53c7如是我聞：
一時，佛住舍衛國祇樹給孤獨園。
^cb53c8爾時，世尊告諸比丘：「我不為一切比丘說不放逸行，亦非不為一切比丘說不放逸行。
^cb53c10「不向何等像類比丘說不放逸行？
若比丘得阿羅漢，盡諸有漏，離諸重擔，
逮得己利，盡諸有結，心正解脫。
如是像類比丘，我不為說不放逸行。
所以者何？彼諸比丘已作不放逸故，不復堪能作放逸事，
我今見彼諸尊者尊得不放逸果，是故不為彼說不放逸行。
^cb53c16「為何等像類比丘說不放逸行？
若諸比丘在學地者，未得心意增上安隱，
向涅槃住，如是像類比丘，我為其說不放逸行。
所以者何？以彼比丘習學諸根，心樂隨順資生之具，
親近善友，不久當得盡諸有漏，無漏心解脫、
慧解脫，現法自知作證：『我生已盡，梵行已立，
所作已作，自知不受後有。』
所以者何？彼眼識所可愛樂、染著之色，
彼比丘見已，不喜、不讚歎、不染、不繫著住；
以不喜、不讚歎、不染、不著住故，專精勝進，
身心止息，心安極住不忘，常定一心，無量法喜，
但逮得第一三昧正受，終不退滅隨於眼色。
於耳、鼻、舌、身、意識法亦復如是。」
^cb53c28佛說此經已，諸比丘聞佛所說，歡喜奉行。
^n213【二一三】^cb54a1如是我聞：
一時，佛住舍衛國祇樹給孤獨園。
^cb54a2爾時，世尊告諸比丘：「當為汝等演說二法。
諦聽，善思。何等為二？
眼、色為二。耳聲、鼻香、舌味、身觸、意法為二，是名二法。
^cb54a4「若有沙門、婆羅門作如是說：『是非二者，
沙門瞿曇所說二法，此非為二。』
彼自以意說二法者，但有言說，問已不知，
增其疑惑，以非其境界故。
^cb54a8「所以者何？緣眼、色，眼識生，三事和合，緣觸觸生受，
若苦、若樂、不苦不樂。
若於此受集、受滅、受味、受患、受離不如實知者，
種貪欲身觸、種瞋恚身觸、種戒取身觸、
種我見身觸，亦種殖增長諸惡不善法。
如是純大苦聚皆從集生，如是耳、鼻、舌、
身，意、法緣，生意識，三事和合觸……」廣說如上。
^cb54a14「復次，眼緣色，生眼識，三事和合觸，觸緣受，
若苦、若樂、不苦不樂，於此諸受集、滅、味、
患、離如是知。如是知已，不種貪欲身觸、
不種瞋恚身觸、不種戒取身觸、不種我見身觸、不種諸惡不善法。
如是諸惡不善法滅，純大苦聚滅。
耳、鼻、舌、身、意法亦復如是。」
^cb54a20佛說此經已，諸比丘聞佛所說，歡喜奉行。
^n214【二一四】^cb54a22如是我聞：
一時，佛住舍衛國祇樹給孤獨園。
^cb54a23爾時，世尊告諸比丘：「有二因緣生識。
何等為二？謂眼色、耳聲、鼻香、舌味、身觸、
意法……」如是廣說，乃至「非其境界故。
所以者何？眼、色因緣生眼識，彼無常、有為、
心緣生，色若眼、識，無常、有為、心緣生，此三法和合觸，
觸已受，受已思，思已想，此等諸法無常、
有為、心緣生，所謂觸、想、思。
耳、鼻、舌、身、意亦復如是。」
^cb54b1佛說此經已，諸比丘聞佛所說，歡喜奉行。
^n215【二一五】^cb54b2如是我聞：
一時，佛住舍衛國祇樹給孤獨園。
^cb54b3爾時，尊者富留那比丘往詣佛所，稽首佛足，
退住一面，白佛言：「世尊說現法、說滅熾然、
說不待時、說正向、說即此見、說緣自覺。
世尊！云何為現法，乃至緣自覺？」
^cb54b7佛告富留那：「善哉！
富留那！能作此問。
富留那！諦聽，善思，當為汝說。
富留那！比丘眼見色已，覺知色、覺知色貪，
我此內有眼識色貪，我此內有眼識色貪如實知。
富留那！若眼見色已，覺知色、覺知色貪，
我此內有眼識色貪如實知者，是名現見法。
^cb54b13「云何滅熾然？云何不待時？
云何正向？云何即此見？
云何緣自覺？富留那！
比丘眼見色已，覺知色，不起色貪覺，我無有內眼識色貪，
不起色貪覺，如實知。
若，富留那！比丘眼見色已，覺知色，不起色貪覺，
如實知色，不起色貪覺如實知，是名滅熾然、
不待時、正向、即此見、緣自覺。
耳、鼻、舌、身、意亦復如是。」
^cb54b19佛說此經已，富留那比丘聞佛所說，歡喜奉行。
^n216【二一六】^cb54b22如是我聞：
一時，佛在舍衛國祇樹給孤獨園。
^cb54b23爾時，世尊告諸比丘：「言大海者，愚夫所說，
非聖所說，此大小水耳。
云何聖所說海？謂眼識色已，愛念、深著，
貪樂身、口、意業，是名為海。
一切世間阿修羅眾，乃至天、人，悉於其中貪樂沈沒，
如狗肚藏，如亂草蘊，此世、他世絞結纏鎖，亦復如是。
耳識聲、鼻識香、舌識味、身識觸，此世、他世絞結纏鏁，亦復如是。」
^cb54c1佛說此經已，諸比丘聞佛所說，歡喜奉行。
^cb54c3如身、口、意業，如是貪、恚、癡，老、病、死，亦如是說。
如五根三經，六根三經，亦如是說。
^n217【二一七】^cb54c5如是我聞：
一時，佛住舍衛國祇樹給孤獨園。
^cb54c6爾時，世尊告諸比丘：「所謂海者，世間愚夫所說，非聖所說。
海大小水耳，眼是人大海，彼色為濤波。
若能堪忍色濤波者，得度眼大海，竟於濤波迴澓諸水、
惡蟲、羅剎女鬼。耳、鼻、舌、身、意是人大海，
聲、香、味、觸、法為濤波，若堪忍彼法濤波，
得度於意海，竟於濤波迴澓、惡蟲、羅剎女鬼。」
^cb54c12爾時，世尊以偈頌曰：
^gatha「大海巨濤波，惡蟲羅剎怖，
^gatha難度而能度，集離永無餘，
^gatha能斷一切苦，不復受餘有，
^gatha永之般涅槃，不復還放逸。」
^cb54c18佛說此經已，諸比丘聞佛所說，歡喜奉行。
^n218【二一八】^cb54c19如是我聞：
一時，佛住舍衛國祇樹給孤獨園。
^cb54c20爾時，世尊告諸比丘：「我今當為汝等說苦集道跡、苦滅道跡。
諦聽，善思，當為汝說。
^cb54c22「云何苦集道跡？緣眼、色，生眼識，三事和合觸，
緣觸受，緣受愛，緣愛取，緣取有，緣有生，
緣生老、病、死、憂、悲、惱、苦集，如是純大苦聚集。
耳、鼻、舌、身、意亦復如是。
是名苦集道跡。
^cb54c25「云何苦滅道跡？緣眼、色，生眼識，三事和合觸，
觸滅則受滅，受滅則愛滅，愛滅則取滅，
取滅則有滅，有滅則生滅，生滅則老、病、
死、憂、悲、惱、苦滅，如是純大苦聚滅。
耳、鼻、舌、身、意亦如是說，是名苦滅道跡。」
^cb55a1佛說此經已，諸比丘聞佛所說，歡喜奉行。
^n219【二一九】^cb55a3如是我聞：
一時，佛住舍衛國祇樹給孤獨園。
^cb55a4爾時，世尊告諸比丘：「我今當說涅槃道跡。
云何為涅槃道跡？
謂觀察眼無常，若色、眼識、眼觸因緣生受，
內覺若苦、若樂、不苦不樂，彼亦無常。
耳、鼻、舌、身、意亦復如是，是名涅槃道跡。」
^cb55a8佛說此經已，諸比丘聞佛所說，歡喜奉行。
^n220【二二〇】^cb55a10如是我聞：
一時，佛住舍衛國祇樹給孤獨園。
^cb55a11爾時，世尊告諸比丘：「有似趣涅槃道跡。
云何為似趣涅槃道跡？
觀察眼非我，若色、眼識、眼觸因緣生受，
若內覺若苦、若樂、不苦不樂，彼亦觀察無常。
耳、鼻、舌、身、意亦復如是，是名似趣涅槃道跡。」
^cb55a15佛說此經已，諸比丘聞佛所說，歡喜奉行。
^n221【二二一】^cb55a17如是我聞：
一時，佛住舍衛國祇樹給孤獨園。
^cb55a18爾時，世尊告諸比丘：「有趣一切取道跡。
云何為趣一切取道跡？
緣眼、色，生眼識，三事和合觸，觸緣受，受緣愛，
愛緣取，取所取故。
耳、鼻、舌、身、意亦復如是。
取所取故，是名趣一切取道跡。
^cb55a22「云何斷一切取道跡？
緣眼、色，生眼識，三事和合觸，觸滅則受滅，
受滅則愛滅，愛滅則取滅；如是知耳、鼻、
舌、身、意亦復如是。」
^cb55a25佛說此經已，諸比丘聞佛所說，歡喜奉行。
^n222【二二二】^cb55a27如是我聞：
一時，佛住舍衛國祇樹給孤獨園。
^cb55a28爾時，世尊告諸比丘：「當知一切知法、一切識法。
諦聽，善思，當為汝說。
^cb55a29「云何一切知法、一切識法？
諸比丘！眼是知法、識法，若色、眼識、眼觸、
眼觸因緣生受，內覺若苦、若樂、不苦不樂，
彼一切是知法、識法。
耳、鼻、舌、身、意亦復如是。」
^cb55b4佛說此經已，諸比丘聞佛所說，歡喜奉行。
^n223【二二三】^cb55b6如是我聞：
一時，佛住舍衛國祇樹給孤獨園。
^cb55b7爾時，世尊告諸比丘：「我不說一法不知、不識而得究竟苦邊。
云何不說一法不知、不識而得究竟苦邊？
謂不說於眼不知、不識而得究竟苦邊，
若色、眼識、眼觸、眼觸因緣生受，內覺若苦、
若樂、不苦不樂亦復不說，不知不識而得究竟苦邊。
耳、鼻、舌、身、意亦復如是。」
^cb55b13佛說此經已，諸比丘聞佛所說，歡喜奉行。
^n224【二二四】^cb55b15如是我聞：
一時，佛住舍衛國祇樹給孤獨園。
^cb55b16爾時，世尊告諸比丘：「一切欲法應當斷。
云何一切欲法應當斷？
謂眼是一切欲法應當斷，若色、眼識、眼觸、
眼觸因緣生受，內覺若苦、若樂、不苦不樂，彼一切欲法應當斷。
耳、鼻、舌、身、意亦復如是。」
^cb55b20佛說此經已，諸比丘聞佛所說，歡喜奉行。
^n225【二二五】^cb55b22如是我聞：
一時，佛住舍衛國祇樹給孤獨園。
^cb55b23爾時，世尊告諸比丘：「我不說一法不知、不斷而究竟苦邊。
云何不說一法不知、不斷而究竟苦邊？
謂不說眼不知、不斷而究竟苦邊，若色、
眼識、眼觸、眼觸因緣生受，內覺若苦、若樂、
不苦不樂，彼一切不說不知、不斷而究竟苦邊。
耳、鼻、舌、身、意亦復如是。」
^cb55b29佛說此經已，諸比丘聞佛所說，歡喜奉行。
^n226【二二六】^cb55c1如是我聞：
一時，佛住舍衛國祇樹給孤獨園。
^cb55c2爾時，世尊告諸比丘：「我今當說斷一切計。
諦聽，善思，當為汝說。
^cb55c3「云何不計？謂不計我見色，不計眼我所，
不計相屬，若色、眼識、眼觸、眼觸因緣生受，
內覺若苦、若樂、不苦不樂，彼亦不計樂我、
我所，不計樂相屬；不計耳、鼻、舌、身、意亦復如是。
^cb55c7「如是不計者，於諸世間常無所取，無所取故無所著，
無所著故自覺涅槃：『我生已盡，梵行已立，
所作已作，自知不受後有。』」
^cb55c10佛說此經已，諸比丘聞佛所說，歡喜奉行。
^cb55c12如上所說，眼等不計，一切事不計亦如是。
^n227【二二七】^cb55c13如是我聞：
一時，佛住舍衛國祇樹給孤獨園。
^cb55c14爾時，世尊告諸比丘：「計者是病，計者是癰，
計者是刺，如來以不計住故，離病、離癰、離刺。
^cb55c16「是故，比丘欲求不計住，離病、離癰、離刺者，
彼比丘莫計眼我、我所，莫計眼相屬，莫計色、
眼識、眼觸、眼觸因緣生受，內覺若苦、若樂、
不苦不樂，彼亦莫計是我、我所、相在。
耳、鼻、舌、身、意亦復如是。
^cb55c20「比丘！如是不計者，則無所取，無所取故無所著，
無所著故自覺涅槃：『我生已盡，梵行已立，
所作已作，自知不受後有。』」
^cb55c23佛說此經已，諸比丘聞佛所說，歡喜奉行。
^cb55c25如眼等所說，餘一一事亦如是。
^n228【二二八】^cb55c26如是我聞：
一時，佛住舍衛國祇樹給孤獨園。
^cb55c27爾時，世尊告諸比丘：「我今當說增長法、損減法。
云何增長法？謂緣眼、色、生眼識，三事和合觸，
觸緣受……」廣說乃至「純大苦聚集，是名增長法。
耳、鼻、舌、身、意亦復如是，是名增長法。
^cb56a2「云何損減法，緣眼、色，生眼識，三事和合觸，
觸滅則受滅……」廣說乃至「純大苦聚滅。
耳、鼻、舌、身、意亦復如是，是名損減法。」
^cb56a4佛說此經已，諸比丘聞佛所說，歡喜奉行。
^cb56a6如增長、損減，如是起法、處變易法、集法、
滅法，亦如上說。
^n229【二二九】^cb56a8如是我聞：
一時，佛住舍衛國祇樹給孤獨園。
^cb56a9爾時，世尊告諸比丘：「我今當說有漏、無漏法。
云何有漏法？謂眼色、眼識、眼觸、眼觸因緣生受，
內覺若苦、若樂、不苦不樂。
耳、鼻、舌、身、意法、意識、意觸、意觸因緣生受，
內覺若苦、若樂、不苦不樂，世俗者，是名有漏法。
^cb56a13「云何無漏法？謂出世間意，若法、若意識、
意觸、意觸因緣生受，內覺若苦、若樂、不苦不樂，
出世間者，是名無漏法。」
^cb56a16佛說此經已，諸比丘聞佛所說，歡喜奉行。
雜阿含經卷第八

^pb1^folio#agms9雜阿含經卷第九
^au〔宋天竺三藏求那跋陀羅譯〕
^n230【二三〇】^cb56a24如是我聞：
一時，佛住舍衛國祇樹給孤獨園。
^cb56a25時，有比丘名三彌離提，往詣佛所，稽首佛足，
退坐一面，白佛言：「世尊！
所謂世間者，云何名世間？」
^cb56a27佛告三彌離提：「謂眼、色、眼識、眼觸、眼觸因緣生受，
內覺若苦、若樂、不苦不樂。
耳、鼻、舌、身、意、法、意識、意觸、意觸因緣生受，
內覺若苦、若樂、不苦不樂，是名世間。
所以者何？六入處集則觸集，如是乃至純大苦聚集。
^cb56b3「三彌離提！若無彼眼、無色、無眼識、無眼觸、
無眼觸因緣生受，內覺若苦、若樂、不苦不樂；
無耳、鼻、舌、身、意、法、意識、意觸、意觸因緣生受，
內覺若苦、若樂、若不苦不樂者，則無世間，亦不施設世間。
所以者何？六入處滅則觸滅，如是乃至純大苦聚滅故。」
^cb56b8佛說此經已，諸比丘聞佛所說，歡喜奉行。
^cb56b10如世間。如是眾生、如是魔，亦如是說。
^n231【二三一】^cb56b11如是我聞：
一時，佛住舍衛國祇樹給孤獨園。
^cb56b12時，有比丘名三彌離提，往詣佛所，稽首佛足，
退坐一面，白佛言：「世尊！
所謂世間者，云何名世間？」
^cb56b14佛告三彌離提：「危脆敗壞，是名世間。
云何危脆敗壞？三彌離提！
眼是危脆敗壞法，若色、眼識、眼觸、眼觸因緣生受，
內覺若苦、若樂、不苦不樂，彼一切亦是危脆敗壞。
耳、鼻、舌、身、意亦復如是。
是說危脆敗壞法，名為世間。」
^cb56b19佛說此經已，三彌離提比丘聞佛所說，歡喜奉行。
^n232【二三二】^cb56b21如是我聞：
一時，佛住舍衛國祇樹給孤獨園。
^cb56b22時，有比丘名三彌離提，往詣佛所，稽首佛足，
退坐一面，白佛言：「世尊！
所謂世間空，云何名為世間空？」
^cb56b24佛告三彌離提：「眼空，常、恒、不變易法空，我所空。
所以者何？此性自爾，若色、眼識、眼觸、眼觸因緣生受，
若苦、若樂、不苦不樂，彼亦空，常、恒、不變易法空，我所空。
所以者何？此性自爾。
耳、鼻、舌、身、意亦復如是，是名空世間。」
^cb56b29佛說此經已，三彌離提比丘聞佛所說，歡喜奉行。
^n233【二三三】^cb56c2如是我聞：
一時，佛住舍衛國祇樹給孤獨園。
^cb56c3爾時，世尊告諸比丘：「我今當說世間、世間集、
世間滅、世間滅道跡。
諦聽，善思。
^cb56c5「云何為世間？謂六內入處。
云何六？眼內入處，耳、鼻、舌、身、意內入處。
^cb56c6「云何世間集？謂當來有愛，喜、貪俱，彼彼集著。
^cb56c7「云何世間滅？謂當來有愛，喜、貪俱，彼彼集著無餘斷，
已捨、已吐、已盡、離欲、滅、止、沒。
^cb56c9「云何世間滅道跡？
謂八聖道，正見、正志、正語、正業、正命、正方便、
正念、正定。」
^cb56c10佛說此經已，諸比丘聞佛所說，歡喜奉行。
^n234【二三四】^cb56c12如是我聞：
一時，佛住舍衛國祇樹給孤獨園。
^cb56c13爾時，世尊告諸比丘：「我不說有人行到世界邊者，我亦不說不行到世界邊而究竟苦邊者。」
如是說已，入室坐禪。
^cb56c15時，眾多比丘，世尊去後，即共議言：「世尊向者略說法言：
『我不說有人行到世界邊者，我亦不說不行到世界邊而得究竟苦邊者。』
如是說已，入室坐禪。
我等今於世尊略說法中未解其義，是中諸尊，
誰有堪能於世尊略說法中，廣為我等說其義者。」
^cb56c21復作是言：「唯有尊者阿難，聰慧總持，而常給侍世尊左右，
世尊讚歎多聞梵行，堪為我等於世尊略說法中廣說其義，
今當往詣尊者阿難所，請求令說。」
時，眾多比丘往詣尊者阿難所，共相問訊已，於一面坐。
具以上事廣問阿難！
爾時，阿難告諸比丘：「諦聽，善思，今當為說。
若世間、世間名、世間覺、世間言辭、世間語說，此等皆入世間數。
諸尊！謂眼是世間、世間名、世間覺、世間言辭、
世間語說，是等悉入世間數。
耳、鼻、舌、身、意亦復如是。
多聞聖弟子於六入處集、滅、味、患、離如實知，
是名聖弟子到世界邊、知世間、世間所重、度世間。」
^cb57a5爾時，尊者阿難復說偈言：
^gatha「非是遊步者，能到世界邊，
^gatha不到世界邊，不能免眾苦，
^gatha是故牟尼尊，名知世間者，
^gatha能到世界邊，諸梵行已立，
^gatha世界邊唯有，正智能諦了，
^gatha覺慧達世間，故說度彼岸。
^cb57a13「如是，諸尊！向者世尊略說法已，入室坐禪，我今為汝分別廣說。」
^cb57a14尊者阿難說是法已，眾多比丘聞其所說，歡喜奉行。
^n235【二三五】^cb57a16如是我聞：
一時，佛住舍衛國祇樹給孤獨園。
^cb57a17爾時，世尊告諸比丘：「有師、有近住弟子，
則苦獨住，無師、無近住弟子，則樂獨住。
^cb57a19「云何有師、有近住弟子，則苦獨住？
緣眼、色，生惡不善覺，貪、恚、癡俱，若彼比丘行此法者，
是名有師，若於此邊住者，是名近住弟子。
耳、鼻、舌、身、意亦復如是。
如是有師、有近住弟子，常苦獨住。
^cb57a23「云何無師、無近住弟子，常樂獨住？
緣眼、色，生惡不善覺，貪、恚、癡俱，彼比丘不行，是名無師。
不依彼住，是名無近住弟子。
是名無師、無近住弟子，常樂獨住。
若彼比丘無師、無近住弟子者，我說彼得梵行福。
所以者何？無師、無近住弟子，比丘於我建立梵行，
能正盡苦，究竟苦邊。」
^cb57b1佛說此經已，諸比丘聞佛所說，歡喜奉行。
^n236【二三六】^cb57b3如是我聞：
一時，佛住舍衛國祇樹給孤獨園。
^cb57b4爾時，尊者舍利弗晨朝著衣持鉢，入舍衛城乞食。
乞食已，還精舍，舉衣鉢，洗足已，持尼師檀，
入林中，晝日坐禪。
時，舍利弗從禪覺，詣世尊所，稽首禮足，退坐一面。
^cb57b8爾時，佛告舍利弗：「汝從何來？」
舍利弗答言：「世尊！
從林中晝日坐禪來。」
^cb57b9佛告舍利弗：「今入何等禪住？」
^cb57b10舍利弗白佛言：「世尊！
我今於林中入空三昧禪住。」
^cb57b11佛告舍利弗：「善哉！
善哉！舍利弗，汝今入上座禪住而坐禪。
若諸比丘欲入上座禪者，當如是學：
^cb57b13『若入城時、若行乞食時、若出城時，當作是思惟：
「我今眼見色，頗起欲、恩愛、愛念著不？」』
^cb57b15「舍利弗！比丘作如是觀時，若眼識於色有愛念染著者，
彼比丘為斷惡不善故，當勤欲方便，堪能繫念修學。
譬如有人，火燒頭衣，為盡滅故，當起增上方便，勤教令滅。
彼比丘亦復如是，當起增上勤欲方便，繫念修學。
^cb57b21「若比丘觀察時，若於道路、若聚落中行乞食、
若出聚落，於其中間，眼識於色，無有愛念染著者，
彼比丘願以此喜樂善根，日夜精勤，繫念修習，
是名比丘於行、住、坐、臥淨除乞食，是故此經名清淨乞食住。」
^cb57b26佛說此經已，尊者舍利弗聞佛所說，歡喜奉行。
^n237【二三七】^cb57b28如是我聞：
一時，佛住毘舍離獼猴池側重閣講堂。
^cb57b29時，有長者名郁瞿婁，往詣佛所，稽首佛足，
退坐一面，白佛言：「世尊！
何故有一比丘見法般涅槃？
何故比丘不得見法般涅槃？」
^cb57c3佛告長者：「若有比丘眼識於色，愛念染著，
以愛念染著故，常依於識；為彼縛故，若彼取故，不得見法般涅槃。
耳、鼻、舌、身、意識法亦復如是。
^cb57c6「若比丘眼識於色，不愛樂染著，不愛樂染著者，
不依於識，不觸、不著、不取故，此諸比丘得見法般涅槃。
耳、鼻、舌、身、意識法亦復如是。
^cb57c9「是故，長者！有比丘得見法般涅槃者，有不得見法般涅槃者。」
^cb57c12如長者所問經，如是阿難所問經及佛自為諸比丘所說經，
亦如上說。
^n238【二三八】^cb57c14如是我聞：
一時，佛住毘舍離獼猴池側重閣講堂。
^cb57c15時，有異比丘往詣佛所，稽首佛足，退坐一面，
白佛言：「世尊！何因何緣眼識生？
何因何緣耳、鼻、舌、身、意識生？」
^cb57c17佛告比丘：「眼因緣色，眼識生。
所以者何？若眼識生，一切眼色因緣故。
耳聲因緣、鼻香因緣、舌味因緣、身觸因緣、意法因緣意識生。
所以者何？諸所有意識，彼一切皆意法因緣生故。
是名比丘眼識因緣生，乃至意識因緣生。」
^cb57c22時，彼比丘聞佛所說，歡喜隨喜，作禮而去。
^n239【二三九】^cb57c24如是我聞：
一時，佛住毘舍離獼猴池側重閣講堂。
^cb57c25爾時，世尊告諸比丘：「我今當說結所繫法及結法。
云何結所繫法？眼色、耳聲、鼻香、舌味、身觸、
意法，是名結所繫法。
云何結法？謂欲貪，是名結法。」
^cb57c28佛說此經已，諸比丘聞佛所說，歡喜奉行。
^n240【二四〇】^cb58a1如是我聞：
一時，佛住毘舍離獼猴池側重閣講堂。
^cb58a2爾時，世尊告諸比丘：「我今當說所取法及取法。
云何所取法？眼色、耳聲、鼻香、舌味、身觸、
意法，是名所取法。
云何取法？謂欲貪，是名取法。」
^cb58a5佛說此經已，諸比丘聞佛所說，歡喜奉行。
^n241【二四一】^cb58a7如是我聞：
一時，佛住毘舍離獼猴池側重閣講堂。
^cb58a8爾時，世尊告諸比丘：「愚癡無聞凡夫，比丘！
寧以火燒熱銅籌以燒其目，令其熾然，
不以眼識取於色相、取隨形好。
所以者何？取於色相、取隨形好故，墮惡趣中如沈鐵丸。
^cb58a12「愚癡無聞凡夫，寧燒鐵錐以鑽其耳，不以耳識取其聲相、取隨聲好。
所以者何？耳識取聲相、取隨聲好者，身壞命終墮惡趣中如沈鐵丸。
^cb58a15「愚癡無聞凡夫，寧以利刀斷截其鼻，不以鼻識取於香相、取隨香好。
所以者何？以取香相、取隨香好故，身壞命終墮惡趣中如沈鐵丸。
^cb58a19「愚癡無聞凡夫，寧以利刀斷截其舌，不以舌識取於味相、取隨味好。
所以者何？以取味相、隨味好故，身壞命終墮惡趣中如沈鐵丸。
^cb58a22「愚癡無聞凡夫，寧以剛鐵利槍以刺其身，不以身識取於觸相及隨觸好。
所以者何？以取觸相及隨觸好故，身壞命終墮惡趣中如沈鐵丸。
^cb58a25「諸比丘！睡眠者是愚癡活、是癡命，無利、
無福，然諸比丘寧當睡眠，不於彼色而起覺想；
若起覺想者，必生纏縛諍訟，能令多眾起於非義，不能饒益安樂天人。
^cb58a29「彼多聞聖弟子作如是學：『我今寧以熾然鐵槍以貫其目，
不以眼識取於色相，墮三惡趣，長夜受苦。
我從今日當正思惟：「觀眼無常、有為、心緣生法，
若色、眼識、眼觸、眼觸因緣生受，內覺若苦、
若樂、不苦不樂，彼亦無常、有為、心緣生法。」』
耳、鼻、舌、身入處當如是學：『寧以鐵槍貫其身體，
不以身識取於觸相及隨觸好故，墮三惡道。
我從今日當正思惟：「觀身無常、有為、心緣生法，
若觸、身識、身觸、身觸因緣生受，內覺若苦、
若樂、不苦不樂，彼亦無常、有為、心緣生法。」』
^cb58b11「多聞聖弟子作如是學：『睡眠者是愚癡活、
癡命，無果、無利、無福，我當不眠，亦不起覺想，
起想者生於纏縛諍訟，令多人非義饒益，不得安樂。』
^cb58b14「多聞聖弟子如是觀者，於眼生厭，若色、
眼識、眼觸、眼觸因緣生受，內覺若苦、若樂、
不苦不樂，彼亦生厭，厭故不樂，不樂故解脫，
解脫知見：『我生已盡，梵行已立，所作已作，自知不受後有。』
耳、鼻、舌、身、意亦復如是。」
^cb58b19佛說此經已，諸比丘聞佛所說，歡喜奉行。
^n242【二四二】^cb58b21如是我聞：
一時，佛住毘舍離獼猴池側重閣講堂。
^cb58b22爾時，世尊告諸比丘：「若眼不知、不識、不斷、
不離欲，不堪能正盡苦；於眼若知、若識、
若斷、若離欲，堪能正盡苦。」
^cb58b24佛說此經已，諸比丘聞佛所說，歡喜奉行。
^cb58b26如眼四經，如是乃至意二十四經如上說。
^n243【二四三】^cb58b27如是我聞：
一時，佛住毘舍離獼猴池側重閣講堂。
^cb58b28爾時，世尊告諸比丘：「若諸比丘於眼味者，
當知是沙門、婆羅門不得自在脫於魔手，
魔縛所縛，入於魔繫。
耳、鼻、舌、身、意亦復如是。
若沙門、婆羅門於眼不味者，當知是沙門、
婆羅門不隨於魔，脫於魔手，不入魔繫。」
^cb58c4佛說此經已，諸比丘聞佛所說，歡喜奉行。
^cb58c6如味，如是歡喜、讚歎、染著、堅住、愛樂、憎嫉，亦如是說。
^cb58c7如內入處七經，外入處七經，亦如是說。
^n244【二四四】^cb58c9如是我聞：
一時，佛住毘舍離獼猴池側重閣講堂。
^cb58c10爾時，世尊告諸比丘：「有六魔鈎。
云何為六？眼味著色，是則魔鈎，耳味著聲，
是則魔鈎，鼻味著香，是則魔鈎，舌味著味，
是則魔鈎，身味著觸，是則魔鈎，意味著法，是則魔鈎。
若沙門、婆羅門眼味著色者，當知是沙門、
婆羅門魔鈎鈎其咽，於魔不得自在。」
^cb58c16穢說淨說，廣說如上。
^n245【二四五】^cb58c17如是我聞：
一時，佛住拘留搜調伏駮牛聚落。
^cb58c18爾時，世尊告諸比丘：「我今當為汝等說法，
初語亦善，中語亦善，後語亦善，善義善味，
純一滿淨，清白梵行，謂四品法經。
諦聽，善思，當為汝說。
^cb58c21「何等為四品法經？
有眼識色可愛、可念、可樂、可著，比丘見已，
歡喜、讚歎、樂著、堅住，有眼識色不可愛、
不可念、不可樂著、苦厭。
比丘見已，瞋恚、嫌薄。
如是比丘於魔不得自在，乃至不得解脫魔繫。
耳、鼻、舌、身、意亦復如是。
^cb58c26「有眼識色可愛、可念、可樂、可著，比丘見已，
知喜不讚歎、不樂著堅實，有眼識色不可愛、
念、樂、著，比丘見已，不瞋恚、嫌薄。
如是比丘不隨魔，自在，乃至解脫魔繫。
耳、鼻、舌、身、意亦復如是。
是名比丘四品法經。」
^n246【二四六】^cb59a3如是我聞：
一時，佛住王舍城耆闍崛山。
^cb59a4爾時，世尊晨朝著衣持鉢，入王舍城乞食。
^cb59a5爾時，天魔波旬作是念：「沙門瞿曇晨朝著衣持鉢，
入王舍城乞食，我今當往亂其道意。」
^cb59a7時，魔波旬化作御車象類，執杖覓牛，著弊衣，
蓬頭亂髮，手脚剝裂，手執牛杖，至世尊前問言：「瞿曇！
見我牛不？」
^cb59a9世尊作是念：「此是惡魔，欲來亂我。」
即告魔言：「惡魔！何處有牛？
何用牛為？」
^cb59a11魔作是念：「沙門瞿曇知我是魔。」
而白佛言：「瞿曇！眼觸入處，是我所乘。
耳、鼻、舌、身、意觸入處，是我所乘。」
^cb59a13復問：「瞿曇！欲何所之？」
^cb59a14佛告惡魔：「汝有眼觸入處，耳、鼻、舌、身、意觸入處。
若彼無眼觸入處，無耳、鼻、舌、身、意觸入處，
汝所不到，我往到彼。」
^cb59a16爾時，天魔波旬即說偈言：
^gatha「若常有我者，彼悉是我所，
^gatha一切悉屬我，瞿曇何所之。」
^cb59a20爾時，世尊說偈答言：
^gatha「若言有我者，彼說我則非，
^gatha是故知波旬，即自墮負處。」
^cb59a23魔復說偈言：
^gatha「若說言知道，安隱向涅槃，
^gatha汝自獨遊往，何煩教他為？」
^cb59a26世尊復說偈答言：
^gatha「若有離魔者，問度彼岸道，
^gatha為彼平等說，真實永無餘，
^gatha時習不放逸，永離魔自在。」
^cb59b1魔復說偈言：
^gatha「有石似段肉，餓烏來欲食，
^gatha彼作軟美想，欲以補飢虛，
^gatha竟不得其味，折觜而騰虛，
^gatha我今猶如烏，瞿曇如石生，
^gatha不入愧而去，猶烏陵虛逝，
^gatha內心懷愁毒，即彼沒不現。」
^n247【二四七】^cb59b8如是我聞：
一時，佛住王舍城耆闍崛山。
^cb59b9爾時，世尊告諸比丘：「若沙門、婆羅門眼習近於色，
則隨魔所自在，乃至不得解脫魔繫。
耳、鼻、舌、身、意亦復如是。
^cb59b11「若沙門、婆羅門眼不習近於色，不隨魔，
自在，乃至得解脫魔繫。
耳、鼻、舌、身、意亦復如是。」
^cb59b13佛說此經已，諸比丘聞佛所說，歡喜奉行。
^cb59b15如習近，如是繫著、如是味、如是鄰聚，若使受持繫著，
我所求欲，淳濃不捨，亦如上說。
^n248【二四八】^cb59b17如是我聞：
一時，佛住波吒利弗多羅國雞林園。
^cb59b18爾時，尊者阿難往詣尊者大純陀所，共相問訊已，於一面坐。
^cb59b19爾時，尊者阿難語尊者純陀言：「欲有所問，寧有閑暇見答與不？」
^cb59b21尊者純陀語尊者阿難言：「隨仁所問，知者當答。」
^cb59b22尊者阿難問尊者純陀：「如世尊、如來、應、
等正覺所知所見，說四大造色，施設顯露，
此四大色非我，如來、應、等正覺所知所見，亦復說識非我耶？」
^cb59b25尊者純陀語尊者阿難言：「仁者最為多聞，
我從遠來詣尊者所，為問此法故，今日，尊者！
唯願為說此義。」
^cb59b28尊者阿難語純陀言：「我今問尊者，隨意見答。
尊者純陀！為有眼、有色、有眼識不？」
^cb59c1答言：「有。」
尊者阿難復問：「為緣眼及色，生眼識不？」
^cb59c2答言：「如是。」
尊者阿難復問：「若眼及色生眼識，彼因、
彼緣，為常、為無常？」
^cb59c3答言：「無常。」
^cb59c4尊者阿難又問：「彼因、彼緣生眼識，彼因、
彼緣無常變易時，彼識住耶？」
^cb59c5答曰：「不也，尊者阿難！」
^cb59c6尊者阿難復問：「於意云何？
彼法若生、若滅可知，多聞聖弟子於中寧見是我、
異我、相在不？」
^cb59c8答曰：「不也，尊者阿難！」
「耳、鼻、舌、身、意、法，於意云何？
有意、有法、有意識不？」
^cb59c10答曰：「有。尊者阿難！」
復問：「為緣意及法，生意識不？」
^cb59c11答曰：「如是，尊者阿難！」
復問：「若意緣法生意識，彼因、彼緣，為常、為無常。」
^cb59c12答曰：「無常。尊者阿難！」
^cb59c13復問：「若因、若緣生意識，彼因、彼緣無常變易時，意識住耶？」
^cb59c14答曰：「不也，尊者阿難！」
^cb59c15復問：「於意云何？彼法若生、若滅可知，多聞聖弟子寧於中見我、
異我、相在不？」
^cb59c16答言：「不也，尊者阿難！」
^cb59c17尊者阿難語純陀言：「是故，尊者！
而如來、應、等正覺所知所見，說識亦無常。
譬如士夫持斧入山，見芭蕉樹，謂堪材用，
斷根、截葉、斫枝斫^mc02705葉、剝皮，求其堅實，剝至於盡，都無堅處。
如是多聞聖弟子正觀眼識，耳、鼻、舌、身、意識。
當正觀時，都無可取，無可取故，無所著，
無所著故，自覺涅槃：『我生已盡，梵行已立，
所作已作，自知不受後有。』」
^cb59c25彼二正士說是法時，展轉隨喜，各還其所。
^n249【二四九】^cb59c27如是我聞：
一時，佛住舍衛國祇樹給孤獨園。
^cb59c28爾時，尊者阿難詣尊者舍利弗所，語尊者舍利弗：
「欲有所問，寧有閑暇為解說不？」
^cb60a1舍利弗言：「隨仁所問，知者當答。」
尊者阿難問尊者舍利弗：「六觸入處盡，
離欲、滅、息、沒已，更有餘不？」
^cb60a3尊者舍利弗語阿難言：「莫作此問：『六觸入處盡，
離欲、滅、息、沒已，更有餘不？』」
^cb60a5阿難又問尊者舍利弗：「六觸入處盡，離欲、
滅、息、沒已，無有餘耶？」
^cb60a6尊者舍利弗答阿難言：「亦復不應作如是問：
『六觸入處盡，離欲、滅、息、沒已，無有餘耶？』」
^cb60a8阿難復問尊者舍利弗：「六觸入處盡，離欲、
滅、息、沒已，有餘無餘、非有餘非無餘耶？」
^cb60a10尊者舍利弗答阿難言：「此亦不應作如此問：
『六觸入處盡，離欲、滅、息、沒已，有餘無餘、非有餘非無餘耶？』」
^cb60a12尊者阿難又問舍利弗：「如尊者所說：『六觸入處盡，
離欲、滅、息、沒已，有亦不應說，無亦不應說，
有無亦不應說，非有非無亦不應說。』
此語有何義？」
^cb60a16尊者舍利弗語尊者阿難：「六觸入處盡，
離欲、滅、息、沒已，有餘耶？
此則虛言。無餘耶？
此則虛言。有餘無餘耶？
此則虛言。非有餘非無餘耶？
此則虛言。若言六觸入處盡，離欲、滅、息、
沒已，離諸虛偽，得般涅槃，此則佛說。」
^cb60a21時，二正士展轉隨喜，各還本處。
^n250【二五〇】^cb60a22如是我聞：
一時，佛住王舍城迦蘭陀竹園。
^cb60a23時，尊者舍利弗、尊者摩訶拘絺羅俱在耆闍崛山。
^cb60a24尊者摩訶拘絺羅晡時從禪覺，詣尊者舍利弗所，
共相問訊已，退坐一面，語舍利弗言：「欲有所問，寧有閑暇見答已不？」
^cb60a27尊者舍利弗語摩訶拘絺羅：「隨仁所問，知者當答。」
^cb60a28尊者摩訶拘絺羅問尊者舍利弗言：「云何？
尊者舍利弗，眼繫色耶？
色繫眼耶？耳聲、鼻香、舌味、身觸、意法，意繫法耶？
法繫意耶？」
^cb60b2尊者舍利弗答尊者摩訶拘絺羅言：「非眼繫色，
非色繫眼，乃至非意繫法，非法繫意，尊者摩訶拘絺羅，
於其中間，若彼欲貪，是其繫也。
尊者摩訶拘絺羅！
譬如二牛，一黑一白，共一軛鞅縛繫，人問言：
『為黑牛繫白牛，為白牛繫黑牛。』
為等問不？」
^cb60b8答言：「不也，尊者舍利弗！
非黑牛繫白牛，亦非白牛繫黑牛，然於中間，
若軛、若繫鞅者，是彼繫縛。」
^cb60b10「如是，尊者摩訶拘絺羅！
非眼繫色，非色繫眼，乃至非意繫法，非法繫意，
中間欲貪，是其繫也。
^cb60b12「尊者摩訶拘絺羅！
若眼繫色，若色繫眼，乃至若意繫法，若法繫意，
世尊不教人建立梵行，得盡苦邊，以非眼繫色，
非色繫眼，乃至非意繫法，非法繫意，故世尊教人建立梵行，
得盡苦邊。
^cb60b17「尊者摩訶拘絺羅！
世尊眼見色若好、若惡，不起欲貪，其餘眾生眼若見色若好、
若惡，則起欲貪，是故世尊說當斷欲貪，
則心解脫，乃至意、法亦復如是。」
^cb60b20時，二正士展轉隨喜，各還本處。
^n251【二五一】^cb60b22如是我聞：
一時，佛住王舍城迦蘭陀竹園。
^cb60b23爾時，尊者舍利弗、尊者摩訶拘絺羅俱在耆闍崛山中。
^cb60b24尊者摩訶拘絺羅晡時從禪覺，詣尊者舍利弗所，
共相問訊已，退坐一面，語尊者舍利弗：
「欲有所問，寧有閑暇見答已不？」
^cb60b27舍利弗言：「隨仁所問，知者當答。」
^cb60b28尊者摩訶拘絺羅問尊者舍利弗言：「謂無明者。
云何為無明？」
^cb60b29尊者舍利弗言：「所謂無知，無知者是為無明。
云何無知？謂眼無常不如實知，是名無知，
眼生滅法不如實知，是名無知。
耳、鼻、舌、身、意亦復如是。
如是，尊者摩訶拘絺羅！
於此六觸入處如實不知、不見、不無間等、
愚闇、無明、大冥，是名無明。」
^cb60c6尊者摩訶拘絺羅又問尊者舍利弗：「所謂明者。
云何為明？」
^cb60c7舍利弗言：「所謂為知，知者是明，為何所知？
謂眼無常、眼無常如實知，眼生滅法、眼生滅法如實知。
耳、鼻、舌、身、意亦復如是。
尊者摩訶拘絺羅！
於此六觸入處如實知、見、明、覺、悟、慧、無間等，是名為明。」
^cb60c12時，二正士各聞所說，展轉隨喜，各還其所。
^n252【二五二】^cb60c14如是我聞：
一時，佛住王舍城迦蘭陀竹園。
^cb60c15時，有比丘名優波先那，住王舍城寒林中塜間蛇頭巖下迦陵伽行處。
時，尊者優波先那獨一於內坐禪。
^cb60c17時，有惡毒蛇長尺許，於上石間墮優波先那身上，
優波先那喚舍利弗：「語諸比丘，毒蛇墮我身上，
我身中毒，汝等駛來，扶持我身，出置於外，
莫令於內身壞碎，如糠糟聚。」
^cb60c21時，尊者舍利弗於近處，住一樹下，聞優波先那語，
即詣優波先那所，語優波先那言：「我今觀汝色貌，
諸根不異於常，而言中毒，持我身出，莫令散壞，
如糠糟聚，竟為云何？」
^cb60c25優波先那語舍利弗言：「若當有言：『我眼是我、我所。
耳、鼻、舌、身、意。耳、鼻、舌、身、意是我、我所。
色、聲、香、味、觸、法，色、聲、香、味、觸、法是我、我所。
地界，地界是我、我所。
水、火、風、空、識界，水、火、風、空、識界是我、我所。
色陰，色陰是我、我所。
受、想、行、識陰，受、想、行、識陰是我、我所』者，面色諸根應有變異。
我今不爾，眼非我、我所；乃至識陰非我、
我所，是故面色諸根無有變異。」
^cb61a4舍利弗言：「如是，優波先那！
汝若長夜離我、我所、我慢繫著使，斷其根本，
如截多羅樹頭，於未來世永不復起，云何面色諸根當有變異？」
^cb61a7時，舍利弗即周匝扶持優波先那身出於窟外，
優波先那身中毒碎壞，如聚糠糟。
^cb61a9時，舍利弗即說偈言：
^gatha「久殖諸梵行，善修八聖道，
^gatha歡喜而捨壽，猶如棄毒鉢。
^gatha久殖諸梵行，善修八聖道，
^gatha歡喜而捨壽，如人重病愈。
^gatha久殖諸梵行，善修八聖道，
^gatha如出火燒宅，臨死無憂悔，
^gatha久殖諸梵行，善修八聖道，
^gatha以慧觀世間，猶如穢草木，
^gatha不復更求餘，餘亦不相續。」
^cb61a20時，尊者舍利弗供養優波先那尸已，往詣佛所，
稽首禮足，退坐一面，白佛言：「世尊！
尊者優波先那有小惡毒蛇，如治眼籌，
墮其身上，其身即壞，如聚糠糟。」
^cb61a23佛告舍利弗：「若優波先那誦此偈者，則不中毒，
身亦不壞，如聚糠糟。」
^cb61a25舍利弗白佛言：「世尊！
誦何等偈？何等辭句？」
^cb61a26佛即為舍利弗而說偈言：
^gatha「常慈念於彼，堅固賴吒羅，
^gatha慈伊羅槃那，尸婆弗多羅，
^gatha欽婆羅上馬，亦慈迦拘吒，
^gatha及彼黑瞿曇，難徒跋難陀。
^gatha慈悲於無足，及以二足者，
^gatha四足與多足，亦悉起慈悲，
^gatha慈悲於諸龍，依於水陸者，
^gatha慈一切眾生，有量及無量，
^gatha安樂於一切，亦離煩惱生，
^gatha欲令一切賢，一切莫生惡。
^gatha常住蛇頭巖，眾惡不來集，
^gatha凶害惡毒蛇，能害眾生命，
^gatha如此真諦言，無上大師說，
^gatha我今誦習此，大師真實語，
^gatha一切諸惡毒，無能害我身。
^gatha貪欲瞋恚癡，世間之三毒，
^gatha如此三毒惡，永除名佛寶，
^gatha法寶滅眾毒，僧寶亦無餘，
^gatha破壞凶惡毒，攝受護善人，
^gatha佛破一切毒，汝蛇毒今破。」
^cb61b18故說是呪術章句，所謂：
^cb61b19「塢躭婆隷　躭婆隷　𮎃陸波婆躭陸　㮈渧　肅㮈渧　抧跋渧　文那移　三摩移　檀諦　尼羅枳施　婆羅拘閇塢隷　塢娛隷」
悉波呵
^cb61b23「舍利弗！優波先那善男子爾時說此偈，
說此章句者，蛇毒不能中其身，身亦不壞，如糠糟聚。」
^cb61b25舍利弗白佛言：「世尊！
優波先那未曾聞此偈，未曾聞此呪術章句，
世尊今日說此，正為當來世耳。」
^cb61b27尊者舍利弗聞佛所說，歡喜作禮而去。
^n253【二五三】^cb61b29如是我聞：
一時，尊者優陀夷往拘薩羅國人間遊行，
至拘磐茶聚落，到毘紐迦旃延氏婆羅門尼菴羅園中住。
^cb61c2時，毘紐迦旃延氏婆羅門尼有諸年少弟子，
遊行採樵，至菴羅園中，見尊者優陀夷坐一樹下，
容貌端正，諸根寂靜，心意安諦，成就第一調伏。
見已，往詣其所，共相問訊已，退坐一面。
時，優陀夷為諸年少種種說法，勸勵已，
默然而住，彼諸年少聞尊者優陀夷所說，
歡喜隨喜，從坐起去。
^cb61c9時，諸年少擔持束薪，還至毘紐迦旃延氏婆羅門尼所，
置薪束於地，詣毘紐迦旃延氏婆羅門尼所，
白言：「我和上尼，當知菴羅園中有沙門優陀夷，
姓瞿曇氏，依於彼住，極善說法。」
^cb61c13毘紐迦旃延氏婆羅門尼語諸年少言：
「汝可往請沙門優陀夷瞿曇氏，明日於此飯食。」
^cb61c15時，諸年少弟子受毘紐迦旃延氏婆羅門尼教已，
往詣尊者優陀夷所，白優陀夷言：「尊者當知，我和上毘紐迦旃延氏婆羅門尼請尊者優陀夷明旦飯食。」
^cb61c19時，優陀夷默然受請。
時，彼諸年少知優陀夷受請已，還歸和上毘紐迦旃延氏婆羅門尼所，
白言：「和上尼，我以和上尼語，請尊者優陀夷，
尊者優陀夷默然受請，和上尼自知時。」
^cb61c23爾時，尊者優陀夷夜過晨朝，著衣持鉢，往詣毘紐迦旃延氏婆羅門尼舍。
時，毘紐迦旃延氏婆羅門尼遙見尊者優陀夷來，
疾敷床座，請令就坐，設種種飲食，自手供養，豐美滿足。
食已，澡嗽、洗鉢訖，還就本座。
^cb61c28時，毘紐迦旃延氏婆羅門尼知食已訖，
著好革屣，以衣覆頭，別施高床，現起輕相，
慠慢而坐，語優陀夷言：「欲有所問，寧有閑暇見答與不？」
^cb62a2優陀夷答言：「姊妹！
今是非時。」作此語已，從坐起去。
^cb62a4如是。明日諸弟子復至菴羅園採樵聽法，
還復白和上尼，和上尼復遣詣請食，如前三返，
乃至請法，答言：「非時。」
不為說法。
^cb62a7諸年少弟子復白和上尼，菴羅園中沙門優陀夷極善說法。
^cb62a8和上尼答言：「我亦知彼極善說法，再三請來，
設食問法，常言非時，不說而去。」
^cb62a10諸弟子言和上尼：「著好革屣，以衣覆頭，
不恭敬坐，彼云何說？
所以者何？彼尊者優陀夷以敬法故，不說而去。」
^cb62a13和上尼答言：「若如是者，更為我請彼。」
^cb62a14諸弟子受教，更請供養如前。
時，和上尼知食訖已，脫革屣，整衣服，更坐卑床，
恭敬白言：「欲有所問，寧有閑暇見答與不？」
^cb62a17優陀夷答言：「汝今宜問，當為汝說。」
^cb62a18彼即問言：「有沙門、婆羅門說苦樂自作，
復有說言苦樂他作，復有說言苦樂自他作，復有說言苦樂非自非他作。
尊者！復云何？」
^cb62a21尊者優陀夷答言：「姊妹！
阿羅訶說苦樂異生，非如是說。」
^cb62a22婆羅門尼復問：「其義云何？」
^cb62a23優陀夷答言：「阿羅訶說：『從其因緣，生諸苦樂。』」
^cb62a24優陀夷復語婆羅門尼言：「我今問汝，隨意答我。
於意云何？有眼不？」
^cb62a25答言：「有。」
「有色不？」
^cb62a26答言：「有。」
「有眼識、眼觸、眼觸因緣生受，內覺若苦、
若樂、不苦不樂不？」
^cb62a27答言：「如是，尊者優陀夷！」
^cb62a28優陀夷復問：「有耳、鼻、舌、身、意、意觸因緣生受，
內覺若苦、若樂、不苦不樂不？」
^cb62a29答言：「如是，尊者優陀夷！」
^cb62b1優陀夷言：「此是阿羅訶說：『從其因緣，生於苦樂。』」
^cb62b2婆羅門尼言：「尊者優陀夷！
如是阿羅訶說從其因緣生苦樂耶？」
^cb62b4優陀夷答言：「如是，婆羅門尼！」
婆羅門尼復問：「沙門！
云何阿羅訶說因緣生苦、樂、不苦不樂滅？」
^cb62b6優陀夷答言：「我今問汝，隨意答我。
婆羅門尼！一切眼、一切時滅無餘，猶有眼觸因緣生受，
內覺若苦、若樂、不苦不樂耶？」
^cb62b9答言：「無也，沙門！」
「如是，耳、鼻、舌、身、意，一切時滅永盡無餘，
猶有意觸因緣生受，內覺若苦、若樂、不苦不樂耶？」
^cb62b11答言：「無也，沙門。」
「如是，婆羅門尼！是為阿羅訶說：『因緣生苦、
樂、不苦不樂滅。』」
^cb62b13尊者優陀夷說是法時，毘紐迦旃延氏婆羅門尼遠塵離垢，
得法眼淨。爾時，毘紐迦旃延氏婆羅門尼見法、
得法、知法、入法，度疑惑，不由於他入佛教法，於法得無所畏。
從坐座起，整衣服，恭敬合掌，白尊者優陀夷：
「我今日超入決定，我從今日歸依佛、歸依法、
歸依僧，我從今日盡壽歸依三寶。」
^cb62b20爾時，優陀夷為婆羅門尼說法，示、教、照、
喜已，從坐座起去。
^n254【二五四】^cb62b22如是我聞：
一時，佛住王舍城迦蘭陀竹園。
^cb62b23爾時，尊者二十億耳住耆闍崛山，常精勤修習菩提分法。
^cb62b24時，尊者二十億耳獨靜禪思，而作是念：
「於世尊弟子精勤聲聞中，我在其數，然我今日未盡諸漏，
我是名族姓子，多饒財寶，我今寧可還受五欲，廣行施作福。」
^cb62b28爾時，世尊知二十億耳心之所念，告一比丘，
汝等今往二十億耳所，告言：「世尊呼汝。」
^cb62c1是一比丘受佛教已，往詣二十億耳所，
語言：「世尊呼汝。」
^cb62c2二十億耳聞彼比丘稱大師命，即詣世尊所，
稽首禮足，退住一面。
^cb62c4爾時，世尊告二十億耳，汝實獨靜禪思作是念：
「世尊精勤修學聲聞中，我在其數，而今未得漏盡解脫。
我是名族姓子，又多錢財，我寧可還俗，
受五欲樂，廣施作福耶？」
^cb62c8時，二十億耳作是念：「世尊已知我心。」
驚怖毛竪，白佛言：「實爾。
世尊！」
^cb62c9佛告二十億耳：「我今問汝，隨意答我。
二十億耳，汝在俗時，善彈琴不？」
^cb62c11答言：「如是，世尊！」
復問：「於意云何？汝彈琴時，若急其絃，得作微妙和雅音不？」
^cb62c13答言：「不也，世尊！」
復問：「云何？若緩其絃，寧發微妙和雅音不？」
^cb62c14答言：「不也，世尊！」
復問：「云何善調琴絃，不緩不急，然後發妙和雅音不？」
^cb62c16答言：「如是，世尊！」
佛告二十億耳：「精進太急，增其掉悔，精進太緩，
令人懈怠，是故汝當平等修習攝受，莫著、
莫放逸、莫取相。」
^cb62c19時，尊者二十億耳聞佛所說，歡喜隨喜，作禮而去。
^cb62c21時，尊者二十億耳常念世尊說彈琴譬，獨靜禪思。
如上所說，乃至漏盡心得解脫，成阿羅漢。
^cb62c23爾時，尊者二十億耳得阿羅漢，內覺解脫喜樂，
作是念：「我今應往問訊世尊。」
^cb62c24爾時，尊者二十億耳往詣佛所，稽首禮足，
退坐一面，白佛言：「世尊！
於世尊法中得阿羅漢，盡諸有漏，所作已作，
捨離重擔，逮得己利，盡諸有結，正智心解脫，當於爾時解脫六處。
云何為六？離欲解脫、離恚解脫、遠離解脫、
愛盡解脫、諸取解脫、心不忘念解脫。
^cb63a1「世尊！若有依少信心而言離欲解脫，此非所應；
貪、恚、癡盡，是名真實離欲解脫。
^cb63a3「若復有人依少持戒而言我得離恚解脫，
此亦不應；貪、恚、癡盡，是名真實離恚解脫。
^cb63a5「若復有人依於修習利養遠離而言遠離解脫，
是亦不應；貪、恚、癡盡，是真實遠離解脫。
^cb63a7「貪、恚、癡盡，亦名離愛，亦名離取，亦名離忘念解脫。
如是，世尊！若諸比丘未得羅漢，未盡諸漏，於此六處不得解脫。
^cb63a10「若復比丘在於學地，未得增上樂，涅槃習向心住，
爾時成就學戒，成就學根，後時當得漏盡、
無漏心解脫，乃至自知不受後有。
當於爾時得無學戒，得無學諸根。
譬如嬰童愚小仰臥，爾時成就童子諸根，
彼於後時漸漸增長，諸根成就，當於爾時成就長者諸根。
在學地者亦復如是，未得增上安樂，乃至成就無學戒、無學諸根。
^cb63a18「若眼常識色，終不能妨心解脫、慧解脫，
意堅住故，內修無量善解脫，觀察生滅，乃至無常。
耳識聲、鼻識香、舌識味、身識觸、意識法，
不能妨心解脫、慧解脫，意堅住故，內修無量善解脫，觀察生滅。
譬如村邑近大石山，不斷、不壞、不穿，一向厚密，
假使四方風吹，不能動搖、不能穿過。
彼無學者亦復如是，眼常識色，乃至意常識法，
不能妨心解脫、慧解脫，意堅住故，內修無量善解脫，觀察生滅。」
^cb63a27爾時，二十億耳重說偈言：
^gatha「離欲心解脫，無恚脫亦然，
^gatha遠離心解脫，貪愛永無餘。
^gatha諸取心解脫，及意不忘念，
^gatha曉了入處生，於彼心解脫。
^gatha彼心解脫者，比丘意止息，
^gatha諸所作已作，更不作所作。
^gatha猶如大石山，四風不能動。
^gatha色聲香味觸，及法之好惡，
^gatha六入處常對，不能動其心。
^gatha心常住堅固，諦觀法生滅。」
^cb63b10尊者二十億耳說是法時，大師心悅，諸多聞梵行者聞尊者二十億耳所說，
皆大歡喜。爾時，尊者二十億耳聞佛說法，
歡喜隨喜，作禮而去。
^cb63b14爾時，世尊知二十億耳去不久，告諸比丘：
「善心解脫者，應如是記說，如二十億耳以智記說，
亦不自舉，亦不下他，正說其義；非如增上慢者，
不得其義，而自稱歎得過人法，自取損減。」
^n255【二五五】^cb63b19如是我聞：
一時，尊者摩訶迦旃延住阿磐提國濕摩陀江側，獼猴室阿練若窟。
有魯醯遮婆羅門，恭敬承事，如羅漢法。
^cb63b22爾時，尊者摩訶迦旃延晨朝著衣持鉢，
入獼猴室聚落，次行乞食，乞食還，舉衣鉢，
洗足已，入室坐禪。
^cb63b24時，魯醯遮婆羅門有諸年少弟子，遊行採薪，
至尊者摩訶迦旃延窟邊，共戲笑言：「此中剃髮沙門住，
是黑闇人，非世勝人，而魯醯遮婆羅門尊重供養，如羅漢法。」
^cb63b27時，尊者摩訶迦旃延語諸年少言：「年少！
年少！莫作聲。」
^cb63b29諸年少言終，不敢復言。
如是再三，語猶不止。
^cb63c1於是尊者摩訶迦旃延出戶外，語諸年少言：「年少！
年少！汝等莫語。我今當為汝等說法，汝等且聽。」
^cb63c3諸年少言：「諾，唯願說法，我當聽受。」
^cb63c4爾時，尊者摩訶迦旃延即說偈言：
^gatha「古昔婆羅門，修習勝妙戒，
^gatha得生宿命智，娛樂真諦禪，
^gatha常住於慈悲，關閉諸根門，
^gatha調伏於口過，古昔行如是。
^gatha捨本真實行，而存虛偽事，
^gatha守族姓放逸，從諸根六境，
^gatha自餓居塚間，三浴誦三典，
^gatha不守護根門，猶如夢得寶。
^gatha編髮衣皮褐，戒盜灰坌身，
^gatha麁衣以蔽形，執杖持水瓶，
^gatha假形婆羅門，以求於利養。
^gatha善攝護其身，澄淨離塵垢，
^gatha不惱於眾生，是道婆羅門。」
^cb63c19爾時，諸年少婆羅門瞋恚不喜，語尊者摩訶迦旃延：
「謗我經典，毀壞所說，罵辱婆羅門。」
執持薪束，還魯醯遮婆羅門所，語魯醯遮婆羅門言：「和上知不？
彼摩訶迦旃延誹謗經典，毀呰言說，罵辱婆羅門。」
^cb63c23魯醯遮婆羅門語諸年少：「諸年少！
莫作是語。所以者何？
摩訶迦旃延宿重戒德，不應謗毀經典，
毀呰言說，罵婆羅門。」
^cb63c26諸年少言：「和上不信我言，當自往看。」
^cb63c27時，魯醯遮婆羅門不信諸年少語，往詣摩訶迦旃延，
共相問訊慰勞已，退坐一面。
語摩訶迦旃延言：「我諸年少弟子來到此不？」
^cb64a1答言：「到此。」
「少多與共言語不？」
^cb64a2答云：「與共言語。」
魯醯遮婆羅門言：「汝與諸年少共語，今可為我盡說是。」
^cb64a3摩訶迦旃延即為廣說。
時，魯醯遮婆羅門亦復瞋恚，心得不喜，
語摩訶迦旃延：「我先不信諸年少語，今摩訶迦旃延真實誹謗經典，
毀呰而說，罵辱婆羅門。」
作此語已，小默然住。
須臾，復語摩訶迦旃延：「仁者所說『門』。
何等為『門』？」
^cb64a9摩訶迦旃延言：「善哉！
善哉！婆羅門！所問如法，我今當為汝說『門』。
婆羅門！眼是門，以見色故。
耳、鼻、舌、身、意是門，以識法故。」
^cb64a11婆羅門言：「奇哉！摩訶迦旃延！
我問其門，即說其門，如摩訶迦旃延所說不守護門。
云何不守護門？」
^cb64a14摩訶迦旃延言：「善哉！
善哉！婆羅門！問不守護門，是如法問，今當為汝說不守護門。
^cb64a16「婆羅門！愚癡無聞凡夫眼見色已，於可念色而起緣著，不可念色而起瞋恚。
不住身念處，故於心解脫、慧解脫無如實知。
於彼起種種惡不善法，不得無餘滅盡，
於心解脫、慧解脫妨礙，不得滿足；心解脫、
慧解脫不滿故，身滿惡行，不得休息，心不寂靜，
以不寂靜故，於其根門則不調伏、不守護、不修習。
如眼色，耳聲、鼻香、舌味、身觸、意法，亦復如是。」
^cb64a24魯醯遮婆羅門言：「奇哉！
奇哉！摩訶迦旃延，我問不守護門，即為我說不守護門。
摩訶迦旃延！云何復名善守護門？」
^cb64a27摩訶迦旃延語婆羅門言：「善哉！
善哉！汝能問我善守護門義。
諦聽，善思，當為汝說守護門義。
^cb64a29「多聞聖弟子眼見色已，於可念色不起緣著，
不可念色不起瞋恚；常攝其心住身念處，
無量心解脫、慧解脫如實知，於彼所起惡不善法寂滅無餘，
於心解脫、慧解脫而得滿足；解脫滿足已，
身觸惡行悉得休息，心得正念，是名初門善調伏守護修習。
如眼及色，耳聲、鼻香、舌味、身觸、意法，亦復如是。」
^cb64b7魯醯遮婆羅門言：「奇哉！
摩訶迦旃延！我問守護門義，即為我說守護門義。
譬如士夫求毒藥草反得甘露，今我如是，
瞋恚而來至此座坐，而摩訶迦旃延以大法雨，
雨我身中，如雨甘露。
摩訶迦旃延！家中多事，今請還家。」
^cb64b13摩訶迦旃延言：「婆羅門！
宜知是時。」
時，魯醯遮婆羅門聞摩訶迦旃延所說，
歡喜隨喜，從坐座起去。
雜阿含經卷第九

^pb1^folio#agms10【雜阿含經卷第十】
^ck1d【陰相應256】^au〔宋天竺三藏求那跋陀羅譯〕
^n256【二五六】^cb64b22如是我聞：
一時，佛住王舍城迦蘭陀竹園。
爾時，尊者舍利弗、尊者摩訶拘絺羅在耆闍崛山。
^cb64b24時，尊者拘絺羅晡時從禪起，詣尊者舍利弗所，
共相問訊，種種相娛悅已，却坐一面。
^cb64b26時，尊者摩訶拘絺羅語舍利弗言：「欲有所問，寧有閑暇為我說不？」
^cb64b27舍利弗言：「隨仁所問，知者當說。」
^cb64b28摩訶拘絺羅問舍利弗言：「所謂無明。
云何是無明？誰有此無明？」
^cb64b29舍利弗答言：「無明者謂不知，不知者是無明。」
^cb64c1「何所不知？」
^cb64c2「謂色無常，色無常如實不知，色磨滅法，
色磨滅法如實不知，色生滅法，色生滅法如實不知。
受、想、行、識無常，受、想、行、識無常如實不知，
識磨滅法，識磨滅法如實不知，識生滅法，識生滅法如實不知。
摩訶拘絺羅！於此五受陰如實不知、不見、
無無間等、愚、闇、不明，是名無明，成就此者，名有無明。」
^cb64c8又問：「舍利弗！所謂明者，云何為明？
誰有此明？」
^cb64c9舍利弗言：「摩訶拘絺羅！
所謂明者是知，知者是名為明。」
^cb64c11又問：「何所知？」
「謂知色無常，知色無常如實知；色磨滅法，
色磨滅法如實知；色生滅法，色生滅法如實知。
受、想、行、識無常，受、想、行、識無常如實知，
識磨滅法，識磨滅法如實知，識生滅法，識生滅法如實知。
拘絺羅！於此五受陰如實知、見、明、覺、慧、
無間等，是名為明；成就此法者，是名有明。」
^cb64c17是二正士各聞所說，展轉隨喜，從坐而起，各還本處。
^n257【二五七】^cb64c20如是我聞：
一時，佛住王舍城迦蘭陀竹園。
時，尊者舍利弗、尊者摩訶拘絺羅在耆闍崛山。
^cb64c22時，摩訶拘絺羅晡時從禪起，詣尊者舍利弗所，
共相問訊，種種相娛悅已，却坐一面。
^cb64c24時，尊者摩訶拘絺羅語舍利弗言：「欲有所問，寧有少暇為我說不？」
^cb64c25舍利弗言：「仁者且問，知者當說。」
^cb64c26摩訶拘絺羅問舍利弗言：「所謂無明，復云何為無明？
誰有此無明？」
^cb64c28舍利弗答言：「無明者謂不知，不知者是無明。」
^cb64c29「何所不知？」
「謂色不如實知，色集、色滅、色滅道跡不如實知。
受、想、行、識不如實知，識集、識滅、識滅道跡不如實知。
摩訶拘絺羅！於此五受陰不如實知、不知、
不見、不無間等、愚、闇、不明，是名無明，成就此者，名有無明。」
^cb65a5又問舍利弗：「云何為明？
誰有此明？」
^cb65a6舍利弗言：「所謂明者是知，知者是明。」
^cb65a7又問：「何所知？」
舍利弗言：「色如實知，色集、色滅、色滅道跡如實知。
受、想、行、識如實知，識集、識滅、識滅道跡如實知。
拘絺羅！於此五受陰如實知、見、明、覺、慧、
無間等，是名為明，成就此法者，是名有明。」
^cb65a11是二正士各聞所說，展轉隨喜，從坐而起，各還本處。
^n258【二五八】^cb65a13如是我聞：
一時，佛住王舍城迦蘭陀竹園。
爾時，尊者舍利弗、尊者摩訶拘絺羅在耆闍崛山。
^cb65a15時，摩訶拘絺羅晡時從禪起，詣舍利弗所，
共相問訊，相娛悅已，却坐一面。
^cb65a17時，摩訶拘絺羅語舍利弗：「欲有所問，仁者寧有閑暇見答以不？」
^cb65a18舍利弗言：「仁者且問，知者當答。」
^cb65a19時，摩訶拘絺羅語舍利弗言：「所謂無明，無明者為何謂耶？
誰有此無明？」
^cb65a21舍利弗言：「不知，是無明。」
「不知何等？」
「謂色不如實知，色集、色滅、色味、色患、色離不如實知。
受、想、行、識，識集、識滅、識味、識患、識離不如實知。
摩訶拘絺羅！於此五受陰不如實知、不如實見、
不無間等、若闇、若愚，是名無明，成就此法者，名有無明。」
又問：「明者。云何為明？
誰有此明？」
^cb65a27舍利弗言：「知者是明。」
「為何所知？」
^cb65a28舍利弗言：「色如實知，色集、色滅、色味、色患、色離如實知。
如是受、想、行、識如實知，識集、識滅、識味、
識患、識離如實知。
摩訶拘絺羅！於此五受陰如實知、如實見、
明、覺、慧、無間等，是名為明，成就此者，名為有明。」
^cb65b3時，二正士各聞所說，歡喜而去。
^n259【二五九】^cb65b5如是我聞：
一時，佛住王舍城迦蘭陀竹園。
爾時，尊者舍利弗共摩訶拘絺羅在耆闍崛山。
^cb65b7摩訶拘絺羅晡時從禪起，詣舍利弗所，
共相問訊，相娛悅已，却坐一面。
^cb65b8時，摩訶拘絺羅語舍利弗：「欲有所問，仁者寧有閑暇見答以不？」
^cb65b10舍利弗言：「仁者且問，知者當答。」
^cb65b11時，摩訶拘絺羅問舍利弗言：「若比丘未得無間等法，
欲求無間等法，云何方便求？
思惟何等法？」
^cb65b13舍利弗言：「若比丘未得無間等法，欲求無間等法，
精勤思惟：『五受陰為病、為癰、為刺、為殺、
無常、苦、空、非我。』所以者何？
是所應處故。若比丘於此五受陰精勤思惟，得須陀洹果證。」
^cb65b17又問：「舍利弗！得須陀洹果證已，欲得斯陀含果證者，當思惟何等法？」
^cb65b19舍利弗言：「拘絺羅！
已得須陀洹果證已，欲得斯陀含果證者，
亦當精勤思惟：『此五受陰法為病、為癰、
為刺、為殺、無常、苦、空、非我。』
所以者何？是所應處故。
若比丘於此五受陰精勤思惟，得斯陀含果證。」
^cb65b24摩訶拘絺羅又問舍利弗言：「得斯陀含果證已，
欲得阿那含果證者，當思惟何等法？」
^cb65b26舍利弗言：「拘絺羅！
得斯陀含果證已，欲得阿那含果證者，
當復精勤思惟：『此五受陰法為病、為癰、
為刺、為殺、無常、苦、空、非我。』
所以者何？是所應處故。
若比丘於此五受陰精勤思惟，得阿那含果證。」
^cb65c1摩訶拘絺羅又問舍利弗言：「得阿那含果證已，
欲得阿羅漢果證者，當思惟何等法？」
舍利弗言：「拘絺羅！
得阿那含果證已，欲得阿羅漢果證者，
當復精勤思惟：『此五受陰法為病、為癰、
為刺、為殺、無常、苦、空、非我。』
所以者何？是所應處故。
若比丘於此五受陰法精勤思惟，得阿羅漢果證。」
^cb65c5摩訶拘絺羅又問舍利弗：「得阿羅漢果證已，復思惟何等法？」
^cb65c7舍利弗言：「摩訶拘絺羅！
阿羅漢亦復思惟：『此五受陰法為病、為癰、
為刺、為殺、無常、苦、空、非我。』
所以者何？為得未得故，證未證故，見法樂住故。」
^cb65c10時，二正士各聞所說，歡喜而去。
^n260【二六〇】^cb65c12如是我聞：
一時，佛住舍衛國祇樹給孤獨園。
^cb65c13爾時，尊者舍利弗詣尊者阿難所，共相問訊已，却坐一面。
^cb65c14時，尊者舍利弗問尊者阿難言：「欲有所問，仁者寧有閑暇見答以不？」
^cb65c16阿難言：「仁者且問，知者當答。」
舍利弗言：「阿難！所謂滅者。
云何為滅？誰有此滅？」
^cb65c18阿難言：「舍利弗！五受陰是本行所作、本所思願，
是無常、滅法，彼法滅故，是名為滅。
云何為五？所謂色受陰是本行所作、本所思願，
是無常、滅法，彼法滅故，是名為滅。
如是受、想、行、識，是本行所作、本所思願，
是無常、滅法，彼法滅故，是名為滅。」
^cb65c23舍利弗言：「如是，如是。
阿難！如汝所說，此五受陰是本行所作、
本所思願，是無常、滅法，彼法滅故，是名為滅。
云何為五？所謂色受陰是本行所作、本所思願，
是無常、滅法，彼法滅故，是名為滅。
如是受、想、行、識，是本行所作、本所思願，
是無常、滅法，彼法滅故，是名為滅。
阿難！此五受陰，若非本行所作、本所思願者。
云何可滅？阿難！以五受陰是本行所作、
本所思願，是無常、滅法，彼法滅故，是名為滅。」
^cb66a3時，二正士各聞所說，歡喜而去。
^n261【二六一】^cb66a5如是我聞：
一時，尊者阿難住拘睒彌國瞿師羅園。
^cb66a6時，尊者阿難告諸比丘：「尊者富留那彌多羅尼子年少初出家時，
常說深法，作如是言：『阿難！
生法計是我，非不生。
阿難！云何於生法計是我，非不生？
色生，生是我，非不生。
受、想、行、識生，生是我，非不生。
譬如士夫手執明鏡及淨水鏡，自見面生，
生故見，非不生。是故，阿難！
色生，生故計是我，非不生。
如是受、想、行、識生，生故計是我，非不生。
云何？阿難！色是常耶？
為無常耶？』答曰：『無常。』
^cb66a15「又問：『無常者，是苦耶？』
答曰：『是苦。』又問：『若無常、苦者，是變易法，
聖弟子於中復計我、異我、相在不？』
答曰：『不也。』『如是受、想、行、識為是常耶？
為無常耶？』答曰：『無常。』
『若無常，是苦耶？』答曰：『是苦。』
又問：『若無常、苦者，是變易法，多聞聖弟子於中寧復計我、
異我、相在不？』答曰：『不也。』
^cb66a21「『阿難！是故，色若過去、若未來、若現在，若內、
若外，若麁、若細，若好、若醜，若遠、若近，彼一切非我、
不異我、不相在。如是受、想、行、識，若過去、
若未來、若現在，若內、若外，若麁、若細，若好、
若醜，若遠、若近，彼一切非我、不異我、不相在如實知，如實觀察。
如是觀者，聖弟子於色生厭、離欲、解脫：
「我生已盡，梵行已立，所作已作，自知不受後有。」
如是受、想、行、識，生厭、離欲、解脫：「我生已盡，
梵行已立，所作已作，自知不受後有。」』
^cb66b2「諸比丘當知，彼尊者於我有大饒益，我從彼尊者所聞法已，
遠塵離垢，得法眼淨。
我從是來，常以此法為四眾說，非餘外道沙門、婆羅門出家者說。」
^n262【二六二】^cb66b6如是我聞：
一時，有眾多上座比丘住波羅㮈國仙人住處鹿野苑中，佛般泥洹未久。
^cb66b8時，長老闡陀晨朝著衣持鉢，入波羅㮈城乞食。
食已，還攝衣鉢，洗足已，持戶鈎，從林至林，
從房至房，從經行處至經行處，處處請諸比丘言：
「當教授我，為我說法，令我知法、見法，我當如法知、如法觀。」
^cb66b12時，諸比丘語闡陀言：「色無常，受、想、行、識無常，
一切行無常，一切法無我，涅槃寂滅。」
^cb66b14闡陀語諸比丘言：「我已知色無常，受、想、
行、識無常，一切行無常，一切法無我，涅槃寂滅。」
^cb66b16闡陀復言：「然我不喜聞：『一切諸行空寂、
不可得，愛盡、離欲、涅槃。』
此中云何有我而言：『如是知、如是見，是名見法。』？」
第二、第三亦如是說。
^cb66b20闡陀復言：「是中誰復有力堪能為我說法，
令我知法、見法？」復作是念：「尊者阿難今在拘睒彌國瞿師羅園，
曾供養親覲世尊，佛所讚歎，諸梵行者皆悉識知。
彼必堪能為我說法，令我知法、見法。」
^cb66b24時，闡陀過此夜已，晨朝著衣持鉢，入波羅㮈城乞食。
食已，還攝舉臥具，攝臥具已，持衣鉢詣拘睒彌國，
漸漸遊行到拘睒彌國，攝舉衣鉢，洗足已，
詣尊者阿難所，共相問訊已，却坐一面。
^cb66b29時，闡陀語尊者阿難言：「一時，諸上座比丘住波羅㮈國仙人住處鹿野苑中。
時，我晨朝著衣持鉢入波羅㮈城乞食。
食已，還攝衣鉢，洗足已，持戶鉤，從林至林，
從房至房，從經行處至經行處，處處見諸比丘，
而請之言：『當教授我，為我說法，令我知法、見法。』
時，諸比丘為我說法言：『色無常，受、想、行、
識無常，一切行無常，一切法無我，涅槃寂滅。』
我爾時語諸比丘言：『我已知色無常，受、
想、行、識無常，一切行無常，一切法無我，涅槃寂滅。
然我不喜聞：「一切諸行空寂、不可得，愛盡、
離欲、涅槃。」此中云何有我而言：「如是知、
如是見，是名見法。」？』
我爾時作是念：『是中誰復有力堪能為我說法，
令我知法、見法？』我時復作是念：『尊者阿難今在拘睒彌國瞿師羅園，
曾供養親覲世尊，佛所讚歎，諸梵行者皆悉知識。
彼必堪能為我說法，令我知法、見法。』
善哉！尊者阿難今當為我說法，令我知法、見法。」
^cb66c18時，尊者阿難語闡陀言：「善哉！
闡陀！我意大喜，我慶仁者能於梵行人前，
無所覆藏，破虛偽刺。
闡陀！愚癡凡夫所不能解色無常，受、想、
行、識無常，一切諸行無常，一切法無我，涅槃寂滅。
汝今堪受勝妙法，汝今諦聽，當為汝說。」
^cb66c23時，闡陀作是念：「我今歡喜得勝妙心、得踊悅心，我今堪能受勝妙法。」
^cb66c25爾時，阿難語闡陀言：「我親從佛聞，教摩訶迦旃延言：
『世人顛倒依於二邊，若有、若無，世人取諸境界，心便計著。
迦旃延！若不受、不取、不住、不計於我，此苦生時生、滅時滅。
迦旃延！於此不疑、不惑、不由於他而能自知，
是名正見，如來所說。
所以者何？迦旃延！
如實正觀世間集者，則不生世間無見，
如實正觀世間滅，則不生世間有見。
迦旃延！如來離於二邊，說於中道，所謂此有故彼有，
此生故彼生，謂緣無明有行，乃至生、老、
病、死、憂、悲、惱、苦集；所謂此無故彼無，此滅故彼滅，
謂無明滅則行滅，乃至生、老、病、死、憂、悲、
惱、苦滅。』」
^cb67a8尊者阿難說是法時，闡陀比丘遠塵離垢，得法眼淨。
爾時，闡陀比丘見法、得法、知法、起法，超越狐疑，
不由於他，於大師教法，得無所畏。
恭敬合掌白尊者阿難言：「正應如是。
如是智慧梵行，善知識教授教誡說法。
我今從尊者阿難所，聞如是法，於一切行皆空、
皆寂、悉不可得、愛盡、離欲、滅盡、涅槃，心樂正住解脫，
不復轉還，不復見我，唯見正法。」
^cb67a16時，阿難語闡陀言：「汝今得大善利，於甚深佛法中，得聖慧眼。」
^cb67a18時，二正士展轉隨喜，從坐座而起，各還本處。
^gatha輸屢那三種　無明亦有三
^gatha無間等及滅　富留那、闡陀
^n263【二六三】^cb67a22如是我聞：
一時，佛住拘留國雜色牧牛聚落。
^cb67a23爾時，佛告諸比丘：「我以知見故，得諸漏盡，非不知見。
云何以知見故，得諸漏盡，非不知見？
謂此色、此色集、此色滅；此受、想、行、識，此識集、此識滅。
不修方便隨順成就，而用心求：『令我諸漏盡，心得解脫。』
當知彼比丘終不能得漏盡解脫。
所以者何？不修習故，不修習何等？
謂不修習念處、正勤、如意足、根、力、覺、道。
譬如伏鷄，生子眾多，不能隨時蔭餾，消息冷暖，
而欲令子以觜、以爪啄卵自生，安隱出㲉，
當知彼子無有自力，堪能方便以觜、以爪安隱出㲉。
所以者何？以彼雞母不能隨時蔭餾，冷暖長養子故。
^cb67b6「如是，比丘不勤修習隨順成就，而欲令得漏盡解脫，無有是處。
所以者何？不修習故。
不修何等？謂不修念處、正勤、如意足、根、
力、覺、道，若比丘修習隨順成就者，雖不欲令漏盡解脫，
而彼比丘自然漏盡，心得解脫。
所以者何？以修習故。
何所修習？謂修念處、正勤、如意足、根、力、
覺、道，如彼伏雞善養其子，隨時蔭餾，冷暖得所，
正復不欲令子方便自啄卵出，然其諸子自能方便安隱出㲉。
所以者何？以彼伏雞隨時蔭餾，冷暖得所故。
^cb67b16「如是，比丘善修方便，正復不欲漏盡解脫，
而彼比丘自然漏盡，心得解脫。
所以者何？以勤修習故。
何所修習？謂修念處、正勤、如意足、根、力、
覺、道。譬如巧師、巧師弟子，手執斧柯，捉之不已，
漸漸微盡手指處現，然彼不覺斧柯微盡而盡處現。
^cb67b21「如是，比丘精勤修習隨順成就，不自知見今日爾所漏盡，
明日爾所漏盡，然彼比丘知有漏盡。
所以者何？以修習故，何所修習？
謂修習念處、正勤、如意足、根、力、覺、道。
譬如大舶，在於海邊，經夏六月，風飄日暴，藤綴漸斷。
^cb67b27「如是，比丘精勤修習隨順成就，一切結縛、
使、煩惱、纏，漸得解脫。
所以者何？善修習故，何所修習？
謂修習念處、正勤、如意足、根、力、覺、道。」
^cb67c1說是法時，六十比丘不起諸漏，心得解脫。
^cb67c2佛說此經已，諸比丘聞佛所說，歡喜奉行。
^n264【二六四】^cb67c4如是我聞：
一時，佛住舍衛國祇樹給孤獨園。
^cb67c5爾時，有異比丘於禪中思惟，作是念：「頗有色常、
恒、不變易、正住耶？
如是受、想、行、識，常、恒、不變易、正住耶？」`)