jsonp(24,{"name":"dc","start":69548},`^n936【九三六】^cb239c21如是我聞：
一時，佛住迦毘羅衛國尼拘律園中。
^cb239c22時，有迦毘羅衛釋氏集供養堂，作如是論，
問：「摩訶男！云何最後記說彼百手釋氏命終，
世尊記彼得須陀洹，不墮惡趣法，決定正向三菩提，
七有天人往生，究竟苦邊。
然彼百手釋氏犯戒飲酒，而復世尊記彼得須陀洹，乃至究竟苦邊。
汝摩訶男！當往問佛，如佛所說，我等奉持！」
^cb239c28爾時，摩訶男往詣佛所，稽首禮足，退坐一面，
白佛言：「世尊！我等迦毘羅衛諸釋氏集供養堂，
作如是論，摩訶男：『云何最後記說，是中百手釋氏命終，
世尊記說得須陀洹，乃至究竟苦邊。
汝今當往重問世尊，如世尊所說，我等奉持！』
我今問佛，唯願解說。」
^cb240a5佛告摩訶男：「『善逝大師、善逝大師』者，聖弟子所說，
口說善逝，而心正念直見，悉入善逝。
『正法律、正法律』者，聖弟子所說，口說正法，
發心正念直見，悉入正法。
『善向僧、善向僧』者，聖弟子所說，口說善向，
發心正念直見，悉入善向。
如是，摩訶男！聖弟子於佛一向淨信，於法、
僧一向淨信，於法利智、出智、決定智，八解脫具足身作證，
以智慧見，有漏斷知。
如是聖弟子不趣地獄、畜生、餓鬼，不墮惡趣，說阿羅漢俱解脫。
^cb240a15「復次，摩訶男！聖弟子一向於佛清淨信，
乃至決定智慧，不得八解脫身作證具足住，
然彼知見有漏斷，是名聖弟子不墮惡趣，乃至慧解脫。
復次，摩訶男！聖弟子一向於佛清淨信，
乃至決定智慧，八解脫身作證具足住，
而不見有漏斷，是名聖弟子不墮惡趣，乃至身證。
^cb240a21「復次，摩訶男！若聖弟子一向於佛清淨信，
乃至決定智慧，不得八解脫身作證具足住，
然於正法、律如實知見，是名聖弟子不墮惡趣，乃至見到。
復次，摩訶男！聖弟子一向於佛清淨信，
乃至決定智慧，於正法、律如實知見，不得見到，
是名聖弟子不墮惡趣，乃至信解脫。
^cb240a27「復次，摩訶男！聖弟子信於佛言說清淨，
信法、信僧言說清淨，於五法增上智慧，
審諦堪忍，謂信、精進、念、定、慧，是名聖弟子不墮惡趣，乃至隨法行。
^cb240b2「復次，摩訶男！聖弟子信於佛言說清淨，
信法、信僧言說清淨，乃至五法少慧，審諦堪忍，
謂信、精進、念、定、慧，是名聖弟子不墮惡趣，乃至隨信行。
^cb240b5「摩訶男！此堅固樹，於我所說能知義者，無有是處！
若能知者，我則記說，況復百手釋氏而不記說得須陀洹？
摩訶男！百手釋氏臨命終時，受持淨戒，
捨離飲酒，然後命終，我記說彼得須陀洹，乃至究竟苦邊。」
^cb240b10摩訶男釋氏聞佛所說，歡喜隨喜，從坐起，作禮而去。
^ck34【無始相應937】^n937【九三七】^cb240b12如是我聞：
一時，佛住毘舍離獼猴池側重閣講堂。
時，有四十比丘住波梨耶聚落，一切皆修阿練若行、
糞掃衣、乞食，學人未離欲，來詣佛所，稽首佛足，退住一面。
^cb240b16爾時，世尊作是念：「此四十比丘住波梨耶聚落，
皆修阿練若行、糞掃衣、乞食，學人未離欲，
我今當為說法，令其即於此生不起諸漏，心得解脫。」
^cb240b19爾時，世尊告波梨耶聚落四十比丘：「眾生無始生死，
無明所蓋，愛繫其頸，長夜生死輪轉，不知苦之本際。
諸比丘！於意云何？
恒水洪流趣於大海，中間恒水為多？
汝等本來長夜生死輪轉，破壞身體流血為多？」
^cb240b24諸比丘白佛：「如我解世尊所說義，我等長夜輪轉生死，
其身破壞流血甚多，多於恒水百千萬倍。」
^cb240b26佛告比丘：「置此恒水，乃至四大海水為多？
汝等長夜輪轉生死，其身破壞血流為多？」
^cb240b28諸比丘白佛：「如我解世尊所說義，我等長夜輪轉生死，
其身破壞流血甚多，踰四大海水也。」
^cb240c1佛告諸比丘：「善哉！
善哉！汝等長夜輪轉生死，所出身血甚多無數，過於恒水及四大海。
所以者何？汝於長夜，曾生象中，或截耳、
鼻、頭、尾、四足，其血無量。
或受馬身，駝、驢、牛、犬諸禽獸類，斷截耳、
鼻、頭、足四體，其血無量，汝等長夜或為賊盜，
為人所害，斷截頭、足、耳、鼻，分離四體，其血無量。
汝等長夜身壞命終，棄於塜間，膿壞流血，
其數無量，或墮地獄、畜生、餓鬼，身壞命終，其流血出亦復無量。」
^cb240c10佛告比丘：「色為是常，為非常耶？」
^cb240c11比丘白佛：「無常。世尊！」
佛告比丘：「若無常者，是苦耶？」
^cb240c12比丘白佛：「是苦。世尊！」
佛告比丘：「若無常、苦者，是變易法，聖弟子寧復於中見是我、
異我、相在不？」
^cb240c14比丘白佛：「不也，世尊！」
受、想、行、識亦復如是。
^cb240c15佛告比丘：「若所有色，過去、未來、現在，若內、
若外，若麤、若細，若好、若醜，若遠、若近，彼一切非我、
不異我、不相在。如是如實知。
受、想、行、識亦復如是。
聖弟子如是觀者，於色厭離，於受、想、行、
識厭離；厭已不樂，不樂已解脫，解脫知見：
『我生已盡，梵行已立，所作已作，自知不受後有。』」
^cb240c22佛說是法時，四十比丘波梨耶聚落住者不起諸漏，心得解脫。
^cb240c23佛說此經已，諸比丘聞佛所說，歡喜奉行。
^n938【九三八】^cb240c25如是我聞：
一時，佛住舍衛國祇樹給孤獨園。
^cb240c26爾時，世尊告諸比丘：「眾生無始生死以來，
長夜輪轉，不知苦之本際。」
^cb240c27佛告諸比丘：「於意云何？
恒河流水，乃至四大海，其水為多？
為汝等長夜輪轉生死，流淚為多？」
^cb240c29諸比丘白佛：「如我解世尊所說義，我等長夜輪轉生死，
流淚甚多，過於恒水及四大海。」
^cb241a2佛告比丘：「善哉！善哉！
汝等長夜輪轉生死，流淚甚多，非彼恒水及四大海。
所以者何？汝等長夜喪失父母、兄弟、姊妹、
宗親、知識，喪失錢財，為之流淚，甚多無量。
汝等長夜棄於塜間，膿血流出，及生地獄、
畜生、餓鬼。諸比丘！
汝等從無始生死，長夜輪轉，其身血淚甚多無量。」
^cb241a9佛告諸比丘：「色為常耶？
為無常耶？」
比丘白佛：「無常。世尊！」
^cb241a10佛告比丘：「若無常者，是苦耶？」
^cb241a11比丘白佛：「是苦。世尊！」
佛告比丘：「若無常、苦者，是變易法，多聞聖弟子寧於其中見我、
異我、相在不？」
^cb241a13比丘白佛：「不也，世尊！」
受、想、行、識亦復如是。
^cb241a14「諸比丘！聖弟子如是知、如是見，乃至於色解脫，
於受、想、行、識解脫，解脫生、老、病、死、憂、悲、
惱、苦。」
^cb241a16佛說此經已，諸比丘聞佛所說，歡喜奉行。
^n939【九三九】^cb241a18如是我聞：
一時，佛住舍衛國祇樹給孤獨園。
^cb241a19爾時，世尊告諸比丘：「眾生於無始生死，
無明所蓋，愛繫其頸，長夜輪轉，不知苦之本際。」
^cb241a21佛告諸比丘：「於意云何？
恒河流水及四大海，其水為多，汝等長夜輪轉生死，飲其母乳為多耶？」
^cb241a23比丘白佛：「如我解世尊所說義，我等長夜輪轉生死，
飲其母乳，多於恒河及四大海水。」
^cb241a25佛告比丘：「善哉！善哉！
汝等長夜輪轉生死，飲其母乳，多於恒河及四大海水。
所以者何？汝等長夜或生象中，飲其母乳，無量無數。
或生駝、馬、牛、驢諸禽獸類飲其母乳，其數無量。
汝等長夜棄於塜間，膿血流出，亦復無量。
或墮地獄、畜生、餓鬼，髓血流出，亦復如是。
比丘！汝等無始生死輪轉已來，不知苦之本際。
云何？比丘！色為常耶？
為無常耶？」
^cb241b4比丘白佛：「非常。世尊！」
^cb241b5「乃至聖弟子於五受陰觀察非我、非我所，
於諸世間得無所取；不取已，無所著，所作已作，自知不受後有。」
^cb241b7佛說此經已，諸比丘聞佛所說，歡喜奉行。
雜阿含經卷第三十三

^pb1^folio#agms34雜阿含經卷第三十四
^au〔宋天竺三藏求那跋陀羅譯〕
^n940【九四〇】^cb241b15如是我聞：
一時，佛住舍衛國祇樹給孤獨園。
^cb241b16爾時，世尊告諸比丘：「眾生無始生死，長夜輪轉，不知苦之本際。
諸比丘！於意云何？
若此大地一切草木，以四指量，斬以為籌，
以數汝等長夜輪轉生死所依父母；籌數已盡，其諸父母數猶不盡。
諸比丘！如是無始生死，長夜輪轉，不知苦之本際。
是故，比丘！當如是學：『當勤精進，斷除諸有，莫令增長。』」
^cb241b22佛說此經已，諸比丘聞佛所說，歡喜奉行。
^n941【九四一】^cb241b24如是我聞：
一時，佛住舍衛國祇樹給孤獨園。
^cb241b25爾時，世尊告諸比丘：「眾生無始生死，長夜輪轉，不知苦之本際。
云何？比丘！此大地土泥悉以為丸，如婆羅果，
以數汝等長夜生死以來所依父母；土丸既盡，所依父母其數不盡。
比丘！眾生無始生死，長夜輪轉，不知苦之本際，其數如是。
是故，比丘！當勤方便，斷除諸有，莫令增長，當如是學。」
^cb241c2佛說此經已，諸比丘聞佛所說，歡喜奉行。
^n942【九四二】^cb241c4如是我聞：
一時，佛住舍衛國祇樹給孤獨園。
^cb241c5爾時，世尊告諸比丘：「眾生無始生死，長夜輪轉，不知苦之本際。
諸比丘！汝等見諸眾生安隱諸樂，當作是念：
『我等長夜輪轉生死，亦曾受斯樂，其趣無量。』
是故，比丘！當如是學：『無始生死，長夜輪轉，
不知苦之本際，當勤精進，斷除諸有，莫令增長。』」
^cb241c10佛說此經已，諸比丘聞佛所說，歡喜奉行。
^n943【九四三】^cb241c12如是我聞：
一時，佛住舍衛國祇樹給孤獨園。
^cb241c13爾時，世尊告諸比丘：「眾生無始生死，長夜輪轉，不知苦之本際。
諸比丘！若見眾生受諸苦惱，當作是念：
『我長夜輪轉生死以來，亦曾更受如是之苦，
其數無量，當勤方便，斷除諸有，莫令增長。』」
^cb241c17佛說此經已，諸比丘聞佛所說，歡喜奉行。
^n944【九四四】^cb241c19如是我聞：
一時，佛住舍衛國祇樹給孤獨園。
^cb241c20爾時，世尊告諸比丘：「眾生無始生死，長夜輪轉，不知苦之本際。
諸比丘！汝等見諸眾生而生恐怖，衣毛為竪，
當作是念：『我等過去必曾殺生，為傷害者，
為惡知識，於無始生死長夜輪轉，不知苦之本際。』
諸比丘！當作是學，斷除諸有，莫令增長。」
^cb241c25佛說此經已，諸比丘聞佛所說，歡喜奉行。
^n945【九四五】^cb241c27如是我聞：
一時，佛住舍衛國祇樹給孤獨園。
^cb241c28爾時，世尊告諸比丘：「眾生無始生死，長夜輪轉，不知苦之本際。
諸比丘！若見眾生愛念歡喜者，當作是念：
『如是眾生過去世時，必為我等父母、兄弟、
妻子、親屬、師友、知識，如是長夜生死輪轉，
無明所蓋，愛繫其頸，故長夜輪轉，不知苦之本際。』
是故，諸比丘！當如是學，精勤方便，斷除諸有，莫令增長。」
^cb242a6佛說此經已，諸比丘聞佛所說，歡喜奉行。
^n946【九四六】^cb242a8如是我聞：
一時，佛住舍衛國祇樹給孤獨園。
^cb242a9時，有異婆羅門來詣佛所，恭敬問訊，問訊已，
退坐一面，白佛言：「瞿曇！
未來世當有幾佛？」
^cb242a11佛告婆羅門：「未來佛者，如無量恒河沙。」
^cb242a12爾時，婆羅門作是念：「未來當有如無量恒河沙三藐三佛陀，
我當從彼修諸梵行。」
^cb242a14爾時，婆羅門聞佛所說，歡喜隨喜，從坐起去。
^cb242a15時，婆羅門隨路思惟：「我今唯問沙門瞿曇未來諸佛，不問過去。」
即隨路還，復問世尊：「云何？
瞿曇！過去世時，復有幾佛？」
^cb242a17佛告婆羅門：「過去世佛亦如無量恒河沙數。」
^cb242a18時，婆羅門即作是念：「過去世中有無量恒河沙等諸佛世尊，
我曾不習近。設復未來如無量恒河沙三藐三佛陀，亦當不與習近娛樂。
我今當於沙門瞿曇所修行梵行。」
即便合掌白佛言：「唯願聽我於正法、律出家修梵行。」
^cb242a23佛告婆羅門：「聽汝於正法、律出家修梵行，得比丘分。」
^cb242a25爾時，婆羅門即出家受具足。
出家已，獨一靜處思惟：「所以善男子正信非家，出家學道……。」
乃至得阿羅漢。
^n947【九四七】^cb242a28如是我聞：
一時，佛住王舍城毘富羅山。
^cb242a29爾時，世尊告諸比丘：「有一人於一劫中生死輪轉，
積累白骨不腐壞者，如毘富羅山。
若多聞聖弟子此苦聖諦如實知，此苦集聖諦如實知，
此苦滅聖諦如實知，此苦滅道跡聖諦如實知，
彼如是知、如是見，斷三結，謂身見、戒取、
疑，斷此三結，得須陀洹，不墮惡趣法，決定正向三菩提，
七有天人往生，究竟苦邊。」
^cb242b7爾時，世尊即說偈言：
^gatha「一人一劫中，積聚其身骨，
^gatha常積不腐壞，如毘富羅山。
^gatha若諸聖弟子，正智見真諦，
^gatha此苦及苦因，離苦得寂滅。
^gatha修習八道跡，正向般涅槃，
^gatha極至於七有，天人來往生，
^gatha盡一切諸結，究竟於苦邊。」
^cb242b15佛說此經已，諸比丘聞佛所說，歡喜奉行。
^n948【九四八】^cb242b16如是我聞：
一時，佛住舍衛國祇樹給孤獨園。
^cb242b17爾時，世尊告諸比丘：「眾生於無始生死長夜輪轉，不知苦之本際。」
^cb242b18時，有異比丘從坐起，整衣服，偏袒右肩，
為佛作禮，右膝著地，合掌白佛：「世尊！
劫長久如？」
^cb242b20佛告比丘：「我能為汝說，而汝難知。」
^cb242b21比丘白佛：「可說譬不？」
^cb242b22佛言：「可說，比丘！譬如鐵城，方一由旬，高下亦爾，
滿中芥子，有人百年取一芥子，盡其芥子，劫猶不竟。
如是，比丘！其劫者，如是長久。
如是長劫，百千萬億大苦相續，白骨成丘，
膿血成流，地獄、畜生、餓鬼惡趣。
是名，比丘！無始生死，長夜輪轉，不知苦之本際。
是故，比丘！當如是學：『斷除諸有，莫令增長。』」
^cb242b29佛說此經已，諸比丘聞佛所說，歡喜奉行。
^n949【九四九】^cb242c1如是我聞：
一時，佛住舍衛國祇樹給孤獨園。
^cb242c2爾時，世尊告諸比丘：「眾生無始生死，長夜輪轉，不知苦之本際。」
^cb242c3時，有異比丘從坐起，整衣服，為佛作禮，
右膝著地，合掌白佛：「世尊！
劫長久如？」
^cb242c5佛告比丘：「我能為汝說，汝難得知。」
^cb242c6比丘白佛：「可說譬不？」
佛言：「可說。比丘！如大石山，不斷不壞，方一由旬，
若有士夫以迦尸劫貝百年一拂，拂之不已，
石山遂盡，劫猶不竟。
比丘！如是長久之劫，百千萬億劫受諸苦惱，乃至諸比丘！
當如是學：『斷除諸有，莫令增長。』」
^cb242c11佛說此經已，諸比丘聞佛所說，歡喜奉行。
^n950【九五〇】^cb242c13如是我聞：
一時，佛住舍衛國祇樹給孤獨園。
^cb242c14爾時，世尊告諸比丘：「眾生無始生死，長夜輪轉，不知苦之本際。」
^cb242c15時，有異比丘從坐起，整衣服，為佛作禮，
右膝著地，合掌白佛：「世尊！
過去有幾劫？」
^cb242c17佛告比丘：「我悉能說，汝知甚難。」
^cb242c18比丘白佛：「可說譬不？」
佛言：「可說。譬如，比丘！
有士夫壽命百歲，晨朝憶念三百千劫，
日中憶念三百千劫，日暮憶念三百千劫。
如是日日憶念劫數，百年命終，不能憶念劫數邊際。
比丘當知，過去劫數無量如是，過去無量劫數，
長夜受苦，積骨成山，髓血成流，乃至地獄、
畜生、餓鬼惡趣。如是，比丘！
無始生死，長夜輪轉，不知苦之本際。
是故，比丘！當如是學：『斷除諸有，莫令增長。』」
^cb242c26佛說此經已，諸比丘聞佛所說，歡喜奉行。
^n951【九五一】^cb242c28如是我聞：
一時，佛住舍衛國祇樹給孤獨園。
^cb242c29爾時，世尊告諸比丘：「眾生無始生死，長夜輪轉，
不知苦之本際，無有一處不生不死者。
如是長夜無始生死，不知苦之本際。
是故，比丘！當如是學：『斷除諸有，莫令增長。』」
^cb243a4佛說此經已，諸比丘聞佛所說，歡喜奉行。
^n952【九五二】^cb243a6如是我聞：
一時，佛住舍衛國祇樹給孤獨園。
^cb243a7爾時，世尊告諸比丘：「眾生無始生死，長夜輪轉，
不知苦之本際，無有一處無父母、兄弟、
妻子、眷屬、宗親、師長者。
如是，比丘！無始生死，長夜輪轉，不知苦之本際。
是故，比丘！當如是學：『斷除諸有，莫令增長。』」
^cb243a11佛說此經已，諸比丘聞佛所說，歡喜奉行。
^n953【九五三】^cb243a13如是我聞：
一時，佛住舍衛國祇樹給孤獨園。
^cb243a14爾時，世尊告諸比丘：「眾生無始生死，長夜輪轉，不知苦之本際。
譬如大雨渧泡，一生一滅，如是，眾生無明所蓋，
愛繫其頸，無始生死。
生者、死者長夜輪轉，不知苦之本際。
是故，比丘！當如是學：『斷除諸有，莫令增長。』」
^cb243a19佛說此經已，諸比丘聞佛所說，歡喜奉行。
^n954【九五四】^cb243a21如是我聞：
一時，佛住舍衛國祇樹給孤獨園。
^cb243a22爾時，世尊告諸比丘：「眾生無始生死，長夜輪轉，不知苦之本際。
譬如普天大雨洪澍，東西南北無斷絕處。
如是東方、南方、西方、北方，無量國土劫成、
劫壞，如天大雨，普雨天下，無斷絕處。
如是無始生死，長夜輪轉，不知苦之本際。
譬如擲杖空中，或頭落地，或尾落地，或中落地；
如是無始生死，長夜輪轉，或墮地獄，或墮畜生，或墮餓鬼。
如是無始生死，長夜輪轉。
是故，比丘！當如是學：『斷除諸有，莫令增長。』」
^cb243b2佛說此經已，諸比丘聞佛所說，歡喜奉行。
^n955【九五五】^cb243b4如是我聞：
一時，佛住舍衛國祇樹給孤獨園。
^cb243b5爾時，世尊告諸比丘：「眾生無始生死，長夜輪轉，不知苦之本際。
譬如，比丘！若有士夫轉五節輪，常轉不息；
如是眾生轉五趣輪，或墮地獄、畜生、餓鬼及人、
天趣，常轉不息。如是無始生死，長夜輪轉，不知苦之本際。
是故，比丘！當如是學：『斷除諸有，莫令增長。』」
^cb243b11佛說此經已，諸比丘聞佛所說，歡喜奉行。
^n956【九五六】^cb243b13如是我聞：
一時，佛住王舍城毘富羅山側。
^cb243b14爾時，世尊告諸比丘：「一切行無常，一切行不恒、
不安、變易之法。諸比丘！
於一切行當生厭離、求樂、解脫。
^cb243b16「諸比丘！過去世時，此毘富羅山名長竹山，
有諸人民圍遶山居，名低彌羅邑。
低彌羅邑人壽四萬歲，低彌羅邑人上此山頂，四日乃得往反。
時，世有佛，名迦羅迦孫提如來、應、等正覺、
明行足、善逝、世間解、無上士、調御丈夫、
天人師、佛世尊出興於世，說法教化，初、
中、後善，善義善味，純一滿淨，梵行清白，開發顯示。
彼長竹山於今名字亦滅，低彌羅聚落人民亦沒，彼佛如來已般涅槃。
比丘！當知一切諸行皆悉無常、不恒、不安、
變易之法，於一切行，當修厭離、離欲、解脫。
^cb243b27「諸比丘！過去世時，此毘富羅山名曰朋迦。
時，有人民遶山而居，名阿毘迦邑，彼時人民壽三萬歲，
阿毘迦人上此山頂，經三日中乃得往反。
時，世有佛，名拘那含牟尼如來、應、等正覺、
明行足、善逝、世間解、無上士、調御丈夫、
天人師、佛世尊出興於世，演說經法，初、
中、後善，善義善味，純一滿淨，梵行清白，開發顯示。
諸比丘！彼朋迦山名字久滅，阿毘迦邑人亦久亡沒，彼佛世尊亦般涅槃。
如是，比丘！一切諸行皆悉無常、不恒、不安、
變易之法，汝等比丘當修厭離、求樂、解脫。
^cb243c9「諸比丘！過去世時，此毘富羅山名宿波羅首，
有諸人民遶山居止，名赤馬邑，人壽二萬歲，
彼諸人民上此山頂，經二日中乃得往反。
爾時，有佛名曰迦葉如來、應供，乃至出興於世，
演說經法，初、中、後善，善義善味，純一滿淨，
梵行清白，開示顯現。
比丘！當知宿波羅首山名字久滅，赤馬邑人亦久亡沒，彼佛世尊亦般涅槃。
如是，比丘！一切諸行皆悉無常、不恒、不安、變易之法。
是故，比丘！當修厭離、離欲、解脫。
^cb243c18「諸比丘！今日此山名毘富羅，有諸人民遶山而居，
名摩竭提國，此諸人民壽命百歲，善自消息，
得滿百歲，摩竭提人上此山頂，須臾往反，
我今於此得成如來、應、等正覺，乃至佛世尊，
演說正法，教化令得寂滅涅槃、正道、善逝、覺知。
比丘！當知此毘富羅山名亦當磨滅，摩竭提人亦當亡沒，如來不久當般涅槃。
如是，比丘！一切諸行悉皆無常、不恒、不安、變易之法。
是故，比丘！當修厭離、離欲、解脫。」
^cb243c27爾時，世尊即說偈言：
^gatha「古昔長竹山，低彌羅村邑，
^gatha次名朋迦山，阿毘迦聚落，
^gatha宿波羅首山，聚落名赤馬，
^gatha今毘富羅山，國名摩竭陀，
^gatha名山悉磨滅，其人悉沒亡，
^gatha諸佛般涅槃，有者無不盡。
^gatha一切行無常，悉皆生滅法，
^gatha有生無不盡，唯寂滅為樂。」
^cb244a8佛說此經已，諸比丘聞佛所說，歡喜奉行。
^ck35【婆蹉種出家相應957】^n957【九五七】^cb244a9如是我聞：
一時，佛住王舍城迦蘭陀竹園。
^cb244a10時，有婆蹉種出家來詣佛所，合掌問訊，
問訊已，退坐一面，白佛言：「瞿曇！
欲有所問，寧有閑暇見答以不？」
^cb244a12佛告婆蹉種出家：「隨汝所問，當為汝說。」
^cb244a13婆蹉種出家白佛言：「云何？
瞿曇！命即身耶？」
^cb244a14佛告婆蹉種出家：「命即身者，此是無記。」
^cb244a15「云何？瞿曇！為命異身異耶？」
^cb244a16佛告婆蹉種出家：「命異身異者，此亦無記。」
婆蹉種出家白佛：「云何？
瞿曇！命即身耶？答言：『無記』。
命異身異？答言：『無記』。
沙門瞿曇有何等奇？
弟子命終，即記說言：『某生彼處，某生彼處。』
彼諸弟子於此命終捨身，即乘意生身生於餘處。
當於爾時，非為命異身異也？」
^cb244a21佛告婆蹉：「此說有餘，不說無餘。」
^cb244a22婆蹉白佛：「瞿曇！云何說有餘，不說無餘？」
^cb244a23佛告婆蹉：「譬如火，有餘得然，非無餘。」
^cb244a24婆蹉白佛：「我見火無餘亦然。」
^cb244a25佛告婆蹉：「云何見火無餘亦然？」
^cb244a26婆蹉白佛：「譬如大聚熾火，疾風來吹，火飛空中，豈非無餘火耶？」
^cb244a27佛告婆蹉：「風吹飛火，即是有餘，非無餘也。」
^cb244a28婆蹉白佛：「瞿曇！空中飛火。
云何名有餘？」
^cb244a29佛告婆蹉：「空中飛火依風故住，依風故然；
以依風故，故說有餘。」
^cb244b2婆蹉白佛：「眾生於此命終，乘意生身往生餘處。
云何有餘？」
^cb244b3佛告婆蹉：「眾生於此處命終，乘意生身生於餘處，
當於爾時，因愛故取，因愛而住，故說有餘。」
^cb244b5婆蹉白佛：「眾生以愛樂有餘，染著有餘；
唯有世尊得彼無餘，成等正覺。
沙門瞿曇！世間多緣，請辭還去。」
^cb244b8佛告婆蹉：「宜知是時！」
婆蹉出家聞佛所說，歡喜隨喜，從坐起而去。
^n958【九五八】^cb244b10如是我聞：
一時，佛住王舍城迦蘭陀竹園。
爾時，尊者大目揵連亦於彼住。
^cb244b11時，有婆蹉種出家詣尊者大目揵連所，
與尊者目揵連面相問訊慰勞，慰勞已，
退坐一面，語尊者大目揵連：「欲有所問，寧有閑暇見答以不？」
^cb244b15目連答言：「婆蹉！隨意所問，知者當答。」
時，婆蹉種出家問尊者目揵連：「何因、何緣餘沙門、
婆羅門有人來問云何如來有後死、無後死、
有無後死、非有非無後死，皆悉隨答。
而沙門瞿曇有來問言如來有後死、無後死、
有無後死、非有非無後死，而不記說？」
^cb244b20目揵連言：「婆蹉！餘沙門、婆羅門於色、色集、
色滅、色味、色患、色出不如實知；不如實知故，
於如來有後死則取著，如來無後死、有後死、
有無後死、非有後死非無後死則生取著。
受、想、行、識、識集、識滅、識味、識患、識出不如實知；
不如實知故，於如來有後死生取著，無後死、
有無後死、非有非無後死生取著。
^cb244b28「如來者，於色如實知，色集、色滅、色味、色患、
色出如實知；如實知故，於如來有後死則不著，
無後死、有無後死、非有非無後死則不著。
受、想、行、識如實知，識集、識滅、識味、識患、
識出如實知；如實知故，於如來有後死則不然，
無後死、有無後死、非有非無後死則不然。
甚深廣大，無量無數，皆悉寂滅。
^cb244c6「婆蹉！如是因、如是緣，餘沙門、婆羅門若有來問如來有後死、
無後死、有無後死、非有非無後死，則為記說。
如是因、如是緣，如來若有來問如來有後死、
無後死、有無後死、非有非無後死，不為記說。」
^cb244c10時，婆蹉種出家聞尊者大目揵連所說，
歡喜隨喜，從坐起而去。
^n959【九五九】^cb244c13如是我聞：
一時，佛住王舍城迦蘭陀竹園。
^cb244c14時，有婆蹉種出家來詣佛所，合掌問訊，
問訊已，退坐一面，白佛言：「瞿曇！
何因、何緣餘沙門、婆羅門若有來問……」如上廣說。
^cb244c16爾時，婆蹉種出家歎言：「奇哉！
瞿曇！弟子、大師義同義、句同句、味同味，乃至同第一義。
瞿曇！我今詣摩訶目揵連，以如是義、如是句、
如是味而問於彼，彼亦以如是義、如是句、
如是味而答我，如今瞿曇所說。
是故，瞿曇！真為奇特，大師、弟子義同義、
句同句、味同味，同第一義。」
^cb244c24爾時，婆蹉種出家有諸因緣至那梨聚落。
營事訖已，詣尊者詵陀迦旃延所，共相問訊，
問訊已，退坐一面，問詵陀迦旃延：「何因、
何緣沙門瞿曇若有來問如來有後死、
無後死、有無後死、非有非無後死，不為記說？」
^cb244c29詵陀迦旃延語婆蹉種出家：「我今問汝，隨意答我。
於汝意云何？若因、若緣，若行身施，若色、
若無色，若想、若非想、若非想非非想，若彼因、
彼緣、彼行無餘行滅。
永滅已，如來於彼有所記說，言：『有後死、
無後死、有無後死、非有非無後死』耶？」
^cb245a5婆蹉種出家語詵陀迦旃延：「若因、若緣，
若種施設諸行，若色、若非色，若想、若非想、
若非想非非想，彼因、彼緣、彼行無餘滅。
云何瞿曇於彼記說如來有後死、無後死、
有無後死、非有非無後死？」
^cb245a10詵陀迦旃延語婆蹉種出家：「是故如來以是因、
以是緣故，有問如來有後死、無後死、有無後死、
非有非無後死，不為記說。」
^cb245a13婆蹉種出家問詵陀迦旃延：「汝於沙門瞿曇弟子，為日久如？」
^cb245a14詵陀迦旃延答言：「少過三年，於正法、律出家修梵行。」
^cb245a15婆蹉種出家言：「詵陀迦旃延！
快得善利，少時出家而得如是身律儀、
口律儀，又得如是智慧辯才。」
^cb245a18時，婆蹉種出家聞詵陀迦旃延所說，歡喜隨喜，從坐起去。
^n960【九六〇】^cb245a20如是我聞：
一時，佛住王舍城迦蘭陀竹園。
^cb245a21時，有婆蹉種出家來詣佛所，合掌問訊，
問訊已，退坐一面，白佛言：「瞿曇！
欲有所問，寧有閑暇為解說不？」
^cb245a23佛告婆蹉種出家：「隨所欲問，當為汝說。」
^cb245a24婆蹉種出家白佛言：「瞿曇！
何因、何緣有人來問如來有後死、無後死、
有無後死、非有非無後死，而不為記說耶？」
^cb245a27佛告婆蹉種出家……如上詵陀迦旃延廣說，
乃至「非有非無後死。」
^cb245a28婆蹉種出家白佛言：「奇哉！
瞿曇！師及弟子義義同，句句同，味味同，
其理悉合，所謂第一句說。
瞿曇！我為小緣事至那利伽聚落，營事訖已，
暫過沙門迦旃延，以如是義、如是句、如是味問沙門迦旃延，
彼亦以如是義、如是句、如是味答我所問，如今沙門瞿曇所說。
是故當知，實為奇特！
師及弟子義、句、味，義、句、味悉同。」
^cb245b7時，婆蹉種出家聞佛所說，歡喜隨喜，從坐起而去。
^n961【九六一】^cb245b9如是我聞：
一時，佛住王舍城迦蘭陀竹園。
^cb245b10時，有婆蹉種出家來詣佛所，合掌問訊，
問訊已，退坐一面，白佛言：「云何？
瞿曇！為有我耶？」
^cb245b12爾時，世尊默然不答。
如是再三。爾時，世尊亦再三不答。
^cb245b13爾時，婆蹉種出家作是念：「我已三問沙門瞿曇，
而不見答，但當還去。」
^cb245b15時，尊者阿難住於佛後，執扇扇佛。
爾時，阿難白佛言：「世尊！
彼婆蹉種出家三問，世尊何故不答？
豈不增彼婆蹉種出家惡邪見，言沙門不能答其所問？」
^cb245b18佛告阿難：「我若答言有我，則增彼先來邪見；
若答言無我，彼先癡惑豈不更增癡惑？
言先有我從今斷滅。
若先來有我則是常見，於今斷滅則是斷見。
如來離於二邊，處中說法，所謂是事有故是事有，
是事起故是事生，謂緣無明行，乃至生、
老、病、死、憂、悲、惱、苦滅。」
^cb245b24佛說此經已，尊者阿難聞佛所說，歡喜奉行。
^n962【九六二】^cb245b26如是我聞：
一時，佛住王舍城迦蘭陀竹園。
^cb245b27爾時，婆蹉種出家來詣佛所，與世尊面相問訊，
問訊已，退坐一面，白佛言：「瞿曇！
云何瞿曇作如是見、如是說：『世間常，此是真實，餘則虛妄。』
耶？」
^cb245c1佛告婆蹉種出家：「我不作如是見、如是說：
『世間常，是則真實，餘則虛妄。』」
^cb245c3「云何瞿曇作如是見、如是說：『世間無常、
常無常、非常非無常，有邊、無邊、邊無邊、
非邊非無邊，命即是身、命異身異，如來有後死、
無後死、有無後死、非有非無後死。』？」
^cb245c6佛告婆蹉種出家：「我不作如是見、如是說，乃至非有非無後死。」
^cb245c8爾時，婆蹉種出家白佛言：「瞿曇！
於此見，見何等過患，而於此諸見，一切不說？」
^cb245c10佛告婆蹉種出家：「若作是見，世間常，此則真實，
餘則虛妄者，此是倒見、此是觀察見、此是動搖見、
此是垢污見、此是結見，是苦、是閡、是惱、
是熱，見結所繫，愚癡無聞凡夫於未來世，
生、老、病、死、憂、悲、惱、苦生。
婆蹉種出家！若作是見，世間無常、常無常、
非常非無常，有邊、無邊、邊無邊、非有邊非無邊，
是命是身、命異身異，如來有後死、無後死、
有無後死、非有非無後死。
此是倒見，乃至憂、悲、惱、苦生。」
^cb245c19婆蹉種出家白佛：「瞿曇！
何所見？」
^cb245c20佛告婆蹉種出家：「如來所見已畢。
婆蹉種出家！然如來見，謂見此苦聖諦、
此苦集聖諦、此苦滅聖諦、此苦滅道跡聖諦；
作如是知、如是見已，於一切見、一切受、
一切生，一切我、我所見、我慢繫著使，斷滅、
寂靜、清涼、真實，如是等解脫。
比丘！生者不然，不生亦不然。」
^cb245c26婆蹉白佛：「瞿曇！何故說言生者不然？」
^cb245c27佛告婆蹉：「我今問汝，隨意答我。
婆蹉！猶如有人於汝前然火，汝見火然不？
即於汝前火滅，汝見火滅不？」
^cb245c30婆蹉白佛：「如是，瞿曇！」
佛告婆蹉：「若有人問汝：『向者火然，今在何處？
為東方去耶？西方、南方、北方去耶？』
如是問者，汝云何說？」
^cb246a3婆蹉白佛：「瞿曇！若有來作如是問者，我當作如是答：
『若有於我前然火，薪草因緣故然，若不增薪，
火則永滅，不復更起，東方、南方、西方、北方去者，是則不然。』」
^cb246a6佛告婆蹉：「我亦如是說，色已斷已知，受、
想、行、識已斷已知，斷其根本，如截多羅樹頭，
無復生分，於未來世永不復起。
若至東方，南、西、北方，是則不然，甚深廣大，無量無數永滅。」
^cb246a10婆蹉白佛：「我當說譬。」
^cb246a11佛告婆蹉：「為知是時。」
婆蹉白佛：「瞿曇！譬如近城邑聚落，有好淨地，
生堅固林，有一大堅固樹，其生已來經數千歲，
日夜既久，枝葉零落，皮膚枯朽，唯幹獨立。
如是，瞿曇！如來法、律離諸枝條柯𭩵葉，唯空幹堅固獨立。」
^cb246a16爾時，婆蹉出家聞佛所說，歡喜隨喜，從坐起去。
^n963【九六三】^cb246a18如是我聞：
一時，佛住王舍城迦蘭陀竹園。
^cb246a19時，有婆蹉種出家來詣佛所，與世尊面相問訊慰勞已，
退坐一面，白佛言：「瞿曇！
彼云何無知故，作如是見、如是說：『世間常，
此是真實，餘則虛妄，世間無常、世間常無常、
世間非常非無常，世有邊、世無邊、世有邊無邊、
世非有邊非無邊，命即是身、命異身異，
如來有後死、無後死、有無後死、非有非無後死』？」
^cb246a26佛告婆蹉：「於色無知故，作如是見、如是說：
『世間常，此是真實，餘則虛妄，乃至非有非無後死。』
於受、想、行、識無知故，作如是見、如是說：
『世間常，此是真實，餘則虛妄，乃至非有非無後死。』」
^cb246b1婆蹉白佛：「瞿曇！知何法故，不如是見、如是說：
『世間常，此是真實，餘則虛妄，乃至非有非無後死。』」
^cb246b4佛告婆蹉：「知色故，不如是見、如是說：『世間常，
此是真實，餘則虛妄，乃至非有非無後死。』
知受、想、行、識故，不作如是見、如是說，世間常，
此是真實，餘則虛妄，乃至非有非無後死，
如是不知、知。如是不見、見，不識、識，不斷、
斷，不觀、觀，不察、察，不覺、覺。」
^cb246b9佛說此經已，婆蹉種出家聞佛所說，歡喜隨喜，從坐起而去。
^n964【九六四】^cb246b12如是我聞：
一時，佛住王舍城迦蘭陀竹園。
^cb246b13時，有婆蹉種出家來詣佛所，與世尊面相慰勞已，
退坐一面，白佛言：「瞿曇！
欲有所問，寧有閑暇為解說不？」
爾時，世尊默然而住。
^cb246b16婆蹉種出家第二、第三問，佛亦第二、第三默然而住。
^cb246b17時，婆蹉種出家白佛言：「我與瞿曇共相隨順，
今有所問，何故默然？」
^cb246b18爾時，世尊作是念：「此婆蹉種出家長夜質直，
不諂不偽，時有所問，皆以不知故，非故惱亂，我今當以阿毘曇律納受於彼。」
作是念已，告婆蹉種出家：「隨汝所問，當為解說。」
^cb246b22婆蹉白佛：「云何？瞿曇！
有善法耶？」
^cb246b23佛答言：「有。」
婆蹉白佛：「當為我說善、不善法，令我得解。」
^cb246b24佛告婆蹉：「我今當為汝略說善、不善法。
諦聽，善思。婆蹉！貪欲者是不善法，調伏貪欲是則善法；
瞋恚、愚癡是不善法，調伏恚、癡是則善法。
殺生者是不善法，離殺生者是則善法；
偷盜、邪婬、妄語、兩舌、惡口、綺語、貪、恚、邪見是不善法，
不盜，乃至正見是則善法，是為，婆蹉！
我今已說三種善法、三種不善法。
如是，聖弟子於三種善法、三種不善法如實知，
十種不善法、十種善法如實知者，則於貪欲無餘滅盡，
瞋恚、愚癡無餘滅盡者，則於一切有漏滅盡，
無漏心解脫、慧解脫，現法自知作證：『我生已盡，
梵行已立，所作已作，自知不受後有。』」
^cb246c8婆蹉白佛：「頗有一比丘於此法、律得盡有漏，
無漏心解脫，乃至不受後有耶？」
^cb246c10佛告婆蹉：「不但若一，若二、若三，乃至五百，
有眾多比丘於此法、律盡諸有漏，乃至不受後有。」
^cb246c12婆蹉白佛：「且置比丘，有一比丘尼於此法、
律盡諸有漏，乃至不受後有不？」
^cb246c14佛告婆蹉：「不但一、二、三比丘尼，乃至五百，
有眾多比丘尼於此法、律盡諸有漏，乃至不受後有。」
^cb246c16婆蹉白佛：「置比丘尼，有一優婆塞修諸梵行，
於此法、律度狐疑不？」
^cb246c17佛告婆蹉：「不但一、二、三，乃至五百優婆塞，
乃有眾多優婆塞修諸梵行，於此法、律斷五下分結，
得成阿那含，不復還生此。」
^cb246c20婆蹉白佛：「復置優婆塞，頗有一優婆夷於此法、
律修持梵行，於此法、律度狐疑不？」
^cb246c22佛告婆蹉：「不但一、二、三優婆夷，乃至五百，
乃有眾多優婆夷於此法、律斷五下分結，
於彼化生，得阿那含，不復還生此。」
^cb246c25婆蹉白佛：「置比丘、比丘尼、優婆塞、優婆夷修梵行者，
頗有優婆塞受五欲，而於此法、律度狐疑不？」
^cb246c28佛告婆蹉：「不但一、二、三，乃至五百，乃有眾多優婆塞居家妻子，
香華嚴飾，畜養奴婢，於此法、律斷三結，
貪、恚、癡薄，得斯陀含，一往一來，究竟苦邊。」
^cb247a2婆蹉白佛：「復置優婆塞，頗有一優婆夷受習五欲，
於此法、律得度狐疑不？」
^cb247a4佛告婆蹉：「不但一、二、三，乃至五百，乃有眾多優婆夷在於居家，
畜養男女，服習五欲，華香嚴飾，於此法、
律三結盡，得須陀洹，不墮惡趣法，決定正向三菩提，
七有天人往生，究竟苦邊。」
^cb247a8婆蹉白佛言：「瞿曇！
若沙門瞿曇成等正覺，若比丘、比丘尼、
優婆塞、優婆夷修梵行者，及優婆塞、優婆夷服習五欲，
不得如是功德者，則不滿足；以沙門瞿曇成等正覺，
比丘、比丘尼、優婆塞、優婆夷修諸梵行，
及優婆塞、優婆夷服習五欲，而成就爾所功德故，則為滿足。
瞿曇！今當說譬。」
^cb247a15佛告婆蹉：「隨意所說。」
婆蹉白佛：「如天大雨，水流隨下，瞿曇法、律亦復如是。
比丘、比丘尼、優婆塞、優婆夷，若男、若女，
悉皆隨流，向於涅槃，浚輸涅槃。
甚奇！佛、法、僧平等法、律。
為餘異道出家來詣瞿曇所，於正法、律求出家、
受具足者，幾時便聽出家？」
^cb247a20佛告婆蹉：「若餘異道出家欲來於正法、
律求出家、受具足者，乃至四月於和尚所受衣而住，然此是為人粗作齊限耳。」
^cb247a23婆蹉白佛：「若諸異道出家來於正法、律欲求出家、
受具足，聽於和尚所受依，若滿四月聽出家者，我今堪能於四月在和尚所受依。
若於正法、律而得出家、受具足，我當於瞿曇法中出家、
受具足，修持梵行。」
^cb247a28佛告婆蹉：「我先不說粗為人作分齊耶？」
^cb247a29婆蹉白佛：「如是，瞿曇！」
^cb247b1爾時世尊告諸比丘：「汝等當度彼婆蹉出家於正法、
律出家、受具足。」
^cb247b3婆蹉種出家即得於正法、律出家、受具足，
成比丘分，乃至半月，學所應知、應識、應見、
應得、應覺、應證，悉知、悉識、悉見、悉得、悉覺、悉證如來正法。
^cb247b6尊者婆蹉作是念：「我今已覺所應知、應識、
應見、應得、應覺、應證，彼一切悉知、悉識、
悉見、悉得、悉覺、悉證，今當往見世尊。」
^cb247b9是時，婆蹉詣世尊所，稽首禮足，於一面住，
白佛言：「世尊！我於學所應知、應識、應見、
應得、應覺、應證，悉知、悉識、悉見、悉得、悉覺、
悉證世尊正法，唯願世尊為我說法，我聞法已，
當獨一靜處，專精思惟，不放逸住，思惟：
『所以善男子剃除鬚髮，著袈裟衣，正信出家學道，乃至自知不受後有。』」
^cb247b15佛告婆蹉：「有二法，修習多修習，所謂止、觀。
此二法修習多修習，得知界、果，覺了於界，
知種種界，覺種種界。
如是，比丘！欲求離欲，惡不善法，乃至第四禪具足住，
慈、悲、喜、捨，空入處、識入處、無所有入處、
非想非非想入處，令我三結盡，得須陀洹；
三結盡，貪、恚、癡薄，得斯陀含；五下分結盡，
得阿那含；種種神通境界，天眼、天耳、他心智、
宿命智、生死智、漏盡智皆悉得。
是故，比丘！當修二法，修習多修習，修二法故，
知種種界，乃至漏盡。」
^cb247b26爾時，尊者婆蹉聞佛所說，歡喜作禮而去。
爾時，婆蹉獨一靜處，專精思惟，不放逸住，乃至自知不受後有。
^cb247b28時，有眾多比丘莊嚴方便，欲詣世尊恭敬供養。
^cb247b29爾時，婆蹉問眾多比丘：「汝等莊嚴方便，欲詣世尊恭敬供養耶？」
^cb247c2諸比丘答言：「爾。」
爾時，婆蹉語諸比丘：「尊者！
持我語，敬禮世尊，問訊起居輕利，少病少惱，安樂住不？
言：『婆蹉比丘白世尊言：「我已供養世尊，
具足奉事，令歡悅，非不歡悅；大師弟子所作皆悉已作，
供養大師，令歡悅，非不歡悅。」』」
^cb247c7時，眾多比丘往詣佛所，稽首禮足，退坐一面，
白佛言：「世尊！尊者婆蹉稽首敬禮世尊足……」
乃至「歡悅，非不歡悅。」
^cb247c9佛告諸比丘：「諸天先已語我，汝今復說。
如來成就第一知見，亦如婆蹉比丘，有如是德力。」
^cb247c11爾時，世尊為彼婆蹉比丘說第一記。
^cb247c12佛說此經已，諸比丘聞佛所說，歡喜奉行。
^ck36【外道出家相應965】^n965【九六五】^cb247c14如是我聞：
一時，佛住王舍城迦蘭陀竹園。
^cb247c15時，有外道出家名曰欝低迦，來詣佛所，
與世尊面相問訊慰勞已，退坐一面，白佛言：「瞿曇！
云何？瞿曇！世有邊耶？」
^cb247c17佛告欝低迦：「此是無記。」
^cb247c18欝低迦白佛：「云何？
瞿曇！世無邊耶？有邊無邊耶？
非有邊非無邊耶？」
^cb247c19佛告欝低迦：「此是無記。」
^cb247c20欝低迦白佛：「云何？
瞿曇！世有邊耶？答言『無記。』
世無邊耶？世有邊無邊耶？
世非有邊非無邊耶？
答言『無記。』瞿曇！於何等法而可記說？」
^cb247c23佛告欝低迦：「知者，智者，我為諸弟子而記說道，
令正盡苦，究竟苦邊。」
^cb247c24欝低迦白佛：「云何？
瞿曇！為諸弟子說道，令正盡苦，究竟苦邊？
為一切世間從此道出，為少分耶？」
^cb247c27爾時，世尊默然不答。
第二、第三問，佛亦第二、第三默然不答。
^cb247c28爾時，尊者阿難住於佛後，執扇扇佛。
尊者阿難語欝低迦外道出家：「汝初已問此義，
今復以異說而問，是故，世尊不為記說。
欝低迦！今當為汝說譬，夫智者因譬得解。
^cb248a3「譬如國王，有邊境城，四周堅固，巷陌平正，唯有一門。
立守門者聰明黠慧，善能籌量，外有人來，
應入者聽入，不應入者不聽。
周匝遶城，求第二門，都不可得，都無猫狸出入之處，況第二門？
彼守門者都不覺悟入者、出者，然彼士夫知一切人唯從此門若出若入，
更無餘處。如是，世尊雖不用心覺悟眾生，
一切世間從此道出，及以少分，然知眾生正盡苦，
究竟苦邊者，一切皆悉從此道出。」
^cb248a12時，欝低迦外道出家聞佛所說，歡喜隨喜，從坐起而去。
^n966【九六六】^cb248a15如是我聞：
一時，佛住王舍城迦蘭陀竹園。
時，有尊者富隣尼住王舍城耆闍崛山中。
^cb248a17時，有眾多外道出家詣尊者富隣尼，共相問訊慰勞已，
退坐一面，問尊者富隣尼：「我聞沙門瞿曇作斷滅破壞有教授耶？
今問尊者富隣尼，竟為爾不？」
^cb248a20富隣尼語諸外道出家：「我不如是知世尊教語，
眾生斷滅壞有，令無所有者，無有是處！
我作如是解：『世尊所說有諸眾生，計言有我、
我慢、邪慢，世尊為說，令其斷滅。』」
^cb248a24時，諸外道出家聞富隣尼所說，心不喜悅，呵責而去。
^cb248a25爾時，尊者富隣尼，諸外道去已，往詣佛所，
稽首禮足，退坐一面。
以向諸外道出家所說具白世尊：「世尊！
我向答諸外道說，得無謗毀世尊耶？
為是法說，如佛所說，如法說，隨順法說，得不為諸論議者所見嫌責耶？」
^cb248b1佛告富隣尼：「如汝所說，不謗如來，不失次第。
如我記說，如法法說，隨順法說，不為諸論者之所嫌責。
所以者何？富隣尼！
先諸眾生我慢、邪慢，邪慢所迫、邪慢集、
邪慢不無間等，亂如狗腸，如鐵鉤鏁，亦如亂草，
往反驅馳，此世他世、他世此世，驅馳往反，不能遠離。
富隣尼！一切眾生於諸邪慢無餘永滅者，彼一切眾生長夜安隱快樂。」
^cb248b9佛說此經已，富隣尼比丘聞佛所說，歡喜奉行。
^n967【九六七】^cb248b11如是我聞：
一時，佛住王舍城迦蘭陀竹園。
^cb248b12爾時，尊者阿難陀於後夜時，向㯓補河邊，
脫衣置岸邊，入水洗手足。
還上岸，著一衣，摩拭身體。
時，俱迦那外道出家亦至水邊。
尊者阿難聞其行聲，聞聲已，即便謦咳作聲。
^cb248b16俱迦那外道出家聞有人聲，而問言：「為何等人？」
^cb248b17尊者阿難答言：「沙門。」
俱迦那外道言：「何等沙門？」
^cb248b18尊者阿難答言：「釋種子。」
俱迦那外道言：「欲有所問，寧有閑暇見答以不？」
^cb248b20尊者阿難答言：「隨意所問，知者當答。」
俱迦那言：「云何？如來死後有耶？」
^cb248b21阿難答言：「世尊所說，此是無記。」
^cb248b22復問：「如來死後無耶？
死後有無耶？非有非無耶？」
^cb248b23阿難言：「世尊所說，此是無記。」
^cb248b24俱迦那外道言：「云何？
如來死後有？答言無記，死後無？
死後有無？死後非有非無？
答言無記。云何？為不知不見耶？」
^cb248b27阿難答言：「非不知、非不見，悉知、悉見。」
^cb248b28復問阿難：「云何知？
云何見？」
阿難答言：「見可見處，見所起處，見纏斷處，
此則為知，此則為見。
我如是知、如是見，云何說言不知、不見？」
^cb248c2俱迦那外道復問：「尊者何名？」
阿難陀答言：「我名阿難陀。」
^cb248c3俱迦那外道言：「奇哉！
大師弟子，而共論議！
我若知是尊者阿難陀者，不敢發問。」
說是語已，即捨而去。
^n968【九六八】^cb248c6如是我聞：
一時，佛住舍衛國祇樹給孤獨園。
^cb248c7時，給孤獨長者日日出見世尊，禮事供養，
給孤獨長者作是念：「我今出太早，世尊及諸比丘禪思未起，
我寧可過諸外道住處。」
即入外道精舍，與諸外道共相問訊慰勞已，退坐一面。
^cb248c11時，彼外道問言：「長者！
汝見沙門瞿曇，云何見？
何所見？」
^cb248c12長者答言：「我亦不知云何見世尊，世尊何所見。」
^cb248c13諸外道言：「汝言見眾僧，云何見眾僧？
眾僧何所見？」
^cb248c14長者答言：「我亦不知云何見僧，僧何所見。」
^cb248c15外道復問：「長者！汝今云何自見？
自何所見？」
^cb248c16長者答言：「汝等各各自說所見，然後我說所見，亦不難。」
^cb248c18時，有一外道作如是言：「長者！
我見一切世間常，是則真實，餘者虛妄。」
^cb248c19復有說言：「長者！我見一切世間無常，此是真實，餘則虛妄。」
^cb248c21復有說言：「長者！世間常無常，此是真實，餘則虛妄。」
^cb248c22復有說言：「世間非常非無常，此是真實，餘則虛妄。」
^cb248c23復有說言：「世有邊，此是真實，餘則虛妄。」
^cb248c24復有說言：「世無邊，此是真實，餘則虛妄。」
^cb248c25復有說言：「世有邊無邊。」
^cb248c26復有說言：「世非有邊非無邊。」
復有說言：「命即是身。」
^cb248c27復有說言：「命異身異。」
復有說言：「如來死後有。」
^cb248c28復有說言：「如來死後無。」
^cb248c29復有說言：「如來死後有無。」
復有說言：「如來死後非有非無，此是真實，餘則虛妄。」
^cb249a1諸外道語長者言：「我等各各已說所見，汝復應說汝所見。」
^cb249a3長者答言：「我之所見真實、有為、思量、緣起，
若復真實、有為、思量、緣起者，彼則無常，無常者是苦。
如是知已，於一切見都無所得。
如汝所見：『世間常，此是真實，餘則虛妄。』
者，此見真實、有為、思量、緣起；若真實、有為、
思量、緣起者，是則無常，無常者是苦。
是故汝等習近於苦，唯得於苦，堅住於苦，深入於苦。
如是汝言世間無常，此是真實，餘則虛妄。
有如是咎。」
^cb249a11世間常、無常、非常非無常，世有邊、世無邊、
世有邊無邊、世非有邊非無邊，命即是身、
命異身異，如來死後有、如來死後無、如來死後有無、
如來死後非有非無，此是真實，餘則虛妄，皆如上說。
^cb249a15有一外道語給孤獨長者言：「如汝所說，
若有見彼，則真實、有為、思量、緣起者，是無常法，若無常者是苦。
是故，長者所見亦習近苦，得苦，住苦，深入於苦？」
^cb249a19長者答言：「我先不言所見者，是真實、有為、
思量、緣起法，悉皆無常，無常者是苦，知苦已，我於所見無所得耶？」
^cb249a21彼外道言：「如是，長者！」
^cb249a22爾時，給孤獨長者於外道精舍伏彼異論，
建立正論，於異學眾中作師子吼已，往詣佛所，
稽首禮足，退坐一面，以向與諸外道共論事向佛廣說。
^cb249a25佛告給孤獨長者：「善哉！
善哉！宜應時時摧伏愚癡外道，建立正論。」
^cb249a27佛說是語已，給孤獨長者歡喜隨喜，作禮而去。
^n969【九六九】^cb249a29如是我聞：
一時，佛住王舍城迦蘭陀竹園。
^cb249b1時，有長爪外道出家來詣佛所，與世尊面相問訊慰勞已，
退坐一面，白佛言：「瞿曇！
我一切見不忍。」
^cb249b3佛告火種：「汝言一切見不忍者，此見亦不忍耶？」
^cb249b4長爪外道言：「向言一切見不忍者，此見亦不忍。」
^cb249b5佛告火種：「如是知、如是見，此見則已斷、
已捨、已離，餘見更不相續、不起、不生。
火種！多人與汝所見同，多人作如是見、
如是說，汝亦與彼相似，火種！
若諸沙門、婆羅門捨斯等見，餘見不起，
是等沙門、婆羅門世間亦少少耳。
^cb249b10「火種！依三種見。何等為三？
有一如是見、如是說：『我一切忍。』
復次，有一如是見、如是說：『我一切不忍。』
復次，有一如是見、如是說：『我於一忍、一不忍』。
火種！若言一切忍者，此見與貪俱生，非不貪；
與恚俱生，非不恚，與癡俱生，非不癡；繫，
不離繫，煩惱，非清淨，樂取，染著生。
若如是見：『我一切不忍。』
此見非貪俱、非恚俱、非癡俱，清淨非煩惱，
離繫非繫，不樂不取，不著生。
火種！若如是見：『我一忍、一不忍。』
彼若忍者，則有貪，乃至染著生，若如是見不忍者，
則離貪，乃至不染著生。
^cb249b21「彼多聞聖弟子所學言：『我若作如是見、
如是說：「我一切忍。」
則為二者所責、所詰。
何等二種？謂一切不忍，及一忍、一不忍，則為此等所責。
責故詰，詰故害，彼見責、見詰、見害故，則捨所見，餘見則不復生。
如是斷見、捨見、離見，餘見不復相續，不起不生。』
^cb249b27「彼多聞聖弟子作如是學：『我若如是見、
如是說：「我一切不忍。」
者，則有二種二詰。
何等為二？謂我一切忍，及一忍、一不忍。
如是二責二詰，乃至不相續，不起不生。』
^cb249c2「彼多聞聖弟子作如是學：『我若作如是見、
如是說：「一忍、一不忍。」
則有二責二詰。何等二？
謂如是見、如是說：「我一切忍，及一切不忍。」
如是二責，乃至不相續，不起不生。』
^cb249c6「復次，火種！如是身色麁四大，聖弟子當觀無常、
觀生滅、觀離欲、觀滅盡、觀捨。
若聖弟子觀無常、觀滅、觀離欲、觀滅盡、
觀捨住者，於彼身、身欲、身念、身愛、身染、
身著，永滅不住。
^cb249c10「火種！有三種受，謂苦受、樂受、不苦不樂受。
此三種受，何因？何集？
何生？何轉？謂此三受觸因、觸集、觸生、觸轉。
彼彼觸集，則受集；彼彼觸滅，則受滅，寂靜、
清涼、永盡。彼於此三受，覺苦、覺樂、覺不苦不樂。
彼彼受若集、若滅、若味、若患、若出如實知；
如實知已，即於彼受觀察無常、觀生滅、
觀離欲、觀滅盡、觀捨。
彼於身分齊受覺如實知，於命分齊受覺如實知，
若彼身壞命終後，即於爾時一切受永滅、無餘永滅。
彼作是念：『樂受覺時，其身亦壞；苦受覺時，
其身亦壞；不苦不樂受覺時，其身亦壞，悉為苦邊。
於彼樂覺，離繫不繫；於彼苦覺，離繫不繫；
於不苦不樂覺，離繫不繫。
於何離繫？離於貪欲、瞋恚、愚癡，離於生、
老、病、死、憂、悲、惱、苦，我說斯等，名為離苦。』」
^cb249c25當於爾時，尊者舍利弗受具足始經半月。
時，尊者舍利弗住於佛後，執扇扇佛。
時，尊者舍利弗作是念：「世尊歎說於彼彼法，
斷欲、離欲，欲滅盡、欲捨。」
爾時，尊者舍利弗即於彼彼法觀察無常，
觀生滅、觀離欲、觀滅盡、觀捨，不起諸漏，心得解脫。
^cb250a2爾時，長爪外道出家遠塵離垢，得法眼淨。
長爪外道出家見法、得法、覺法、入法、度諸疑惑，
不由他度，入正法、律，得無所畏，即從坐起，
整衣服，為佛作禮，合掌白佛：「願得於正法、
律出家、受具足，於佛法中修諸梵行。」
^cb250a7佛告長爪外道出家：「汝得於正法、律出家、
受具足，成比丘分。」
^cb250a8即得善來比丘出家，彼思惟：「所以善男子剃除鬚髮，
著袈裟衣，正信非家，出家學道……。」
乃至心善解脫，得阿羅漢。
^cb250a11佛說是經已，尊者舍利弗、尊者長爪聞佛所說，歡喜奉行。
雜阿含經卷第三十四

^pb1^folio#agms35雜阿含經卷第三十五
^au〔宋天竺三藏求那跋陀羅譯〕
^n970【九七〇】^cb250a19如是我聞：
一時，佛住王舍城迦蘭陀竹園。
^cb250a20時，王舍城有外道出家名舍羅步，住須摩竭陀池側，
於自眾中作如是唱言：「沙門釋子法我悉知，
我先已知彼法、律而悉棄捨。」
^cb250a23時，有眾多比丘晨朝著衣持鉢，入王舍城乞食。
聞有外道名舍羅步，住王舍城須摩竭陀池側，
於自眾中作如是唱：「沙門釋子所有法、
律我悉已知，先已知彼法、律，然後棄捨。」
聞是語已，乞食畢，還精舍，舉衣鉢，洗足已，
往詣佛所，稽首禮足，退坐一面，白佛言：「世尊！
我等晨朝著衣持鉢，入王舍城乞食，聞有外道出家名舍羅步，
住王舍城須摩竭陀池側，於自眾中作是唱言：
『沙門釋子法我已悉知，知彼法、律已，然後棄捨。』
善哉！世尊！可自往彼須摩竭陀池側，憐愍彼故！」
^cb250b5爾時，世尊默然而許，於日晡時從禪覺，往到須摩竭陀池側外道舍羅步所。
^cb250b6時，舍羅步外道出家遙見世尊來，即敷床坐，請佛令坐。
^cb250b8佛即就坐，告舍羅步言：「汝實作是語：『沙門釋子所有法、
律，我悉已知。知彼法、律已，然後棄捨。』
耶？」時，舍羅步默而不答。
^cb250b10佛告舍羅步：「汝今應說，何故默然？
汝所知滿足者，我則隨喜；不滿足者，我當令汝滿足。」
時，舍羅步猶故默然。
如是第二、第三說，彼再三默然住。
^cb250b14時，舍羅步有一梵行弟子白舍羅步言：
「師應往詣沙門瞿曇說所知見，今沙門瞿曇自來詣此，何故不說？
沙門瞿曇又告師言：『若滿足者，我則隨喜；
不滿足者，當令滿足。』
何故默然而不記說？」
彼舍羅步梵行弟子勸時，亦復默然。
^cb250b19爾時，世尊告舍羅步：「若復有言：『沙門瞿曇非如來、
應、等正覺。』我若善諫善問，善諫善問時，
彼則遼落說諸外事；或忿恚慢覆，對閡不忍，
無由能現；或默然抱愧低頭，密自思省，如今舍羅步。
若復作如是言非沙門瞿曇無正法、律者，
我若善諫善問，彼亦如汝今日默然而住。
若復有言非沙門瞿曇聲聞善向者，我若善諫善問，彼亦乃至如汝今日默然而住。」
爾時，世尊於須摩竭陀池側師子吼已，從坐起而去。
^cb250b28爾時，舍羅步梵行弟子語舍羅步言：「譬如有牛，
截其兩角，入空牛欄中，跪地大吼；師亦如是，於無沙門瞿曇弟子眾中作師子吼。
譬如女人欲作丈夫聲，發聲即作女聲；
師亦如是，於非沙門瞿曇弟子眾中作師子吼。
譬如野干欲作狐聲，發聲還作野干聲；
師亦如是，於非沙門瞿曇弟子眾中欲作師子吼。」
^cb250c7時，舍羅步梵行弟子於舍羅步面前呵責毀呰已，從坐起去。
^n971【九七一】^cb250c9如是我聞：
一時，佛住王舍城迦蘭陀竹園。
^cb250c10爾時，王舍城須摩竭陀池側有外道出家名上坐，
住彼池側，於自眾中作如是語：「我說一偈，
若能報者，我當於彼修行梵行。」
^cb250c13時，有眾多比丘晨朝著衣持鉢，入王舍城乞食，
聞有外道出家名曰上座，住須摩竭陀池側，
於自眾中作如是說：「我說一偈，有能報者，我當於彼所修行梵行。」
乞食畢，還精舍，舉衣鉢，洗足已，詣佛所，
稽首佛足，退坐一面，白佛言：「世尊！
我今晨朝與眾多比丘入城乞食，聞有外道出家名曰上坐，
住須摩竭陀池側，於自眾中作如是說：
『我說一偈，有能報者，我當於彼修行梵行。』
唯願世尊應自往彼，哀愍故！」
^cb250c22爾時，世尊默然而許，即日晡時從禪覺，往至須摩竭陀池側。
^cb250c24時，上坐外道出家遙見世尊，即敷床座，請佛令坐。
世尊坐已，告上坐外道出家言：「汝實作是語：
『我說一偈，若能報者，我當於彼修行梵行』耶？
汝今便可說偈，我能報答。」
^cb250c28時，彼外道即累繩床以為高座，自昇其上。
即說偈言：
^gatha「比丘以法活，不恐怖眾生，
^gatha意寂行捨離，持戒順息止。」
^cb251a3爾時，世尊知彼上坐外道心。
即說偈言：
^gatha「汝於所說偈，能自隨轉者，
^gatha我當於汝所，作善士夫觀，
^gatha觀汝今所說，言行不相應，
^gatha寂止自調伏，莫恐怖眾生，
^gatha行意寂遠離，受持淨戒者，
^gatha順調伏寂止，身口心離惡，
^gatha善攝於住處，不令放逸者，
^gatha是則名隨順，調伏及寂止。」
^cb251a12爾時，上坐外道出家作是念：「沙門瞿曇已知我心。」
即從床而下，合掌白佛言：「今我可得於正法、
律出家、受具足，成比丘法不？」
^cb251a15佛告上坐外道出家：「今汝可得於正法、
律出家、受具足，成比丘分。」
^cb251a16如是上坐外道出家得出家，作比丘已，
思惟：「所以善男子剃除鬚髮，著袈裟衣，
正信非家，出家學道……。」
乃至心善解脫，得阿羅漢。
^n972【九七二】^cb251a20如是我聞：
一時，佛住王舍城迦蘭陀竹園。
^cb251a21時，有眾多婆羅門出家住須摩竭陀池側，
集聚一處，作如是論：「如是婆羅門真諦，如是婆羅門真諦。」
^cb251a23爾時，世尊知彼眾多婆羅門出家心念，往到須摩竭陀池側。
^cb251a24時，眾多婆羅門出家遙見佛來，即為佛敷床座，請佛就坐。
^cb251a26佛即就坐，告諸婆羅門出家：「汝等於此須摩竭陀池側，
眾共集聚，何所論說？」
^cb251a28婆羅門出家白佛言：「瞿曇！
我等眾多婆羅門出家集於此坐，作如是論：『如是婆羅門真諦。
如是婆羅門真諦。』」
^cb251b1佛告婆羅門出家：「有三種婆羅門真實，我自覺悟成等正覺而復為人演說。
汝婆羅門出家作如是說：『不害一切眾生，
是婆羅門真諦，非為虛妄。』
彼於彼言我勝、言相似、言我卑，若於彼真諦不繫著，
於一切世間作慈心色像，是名第一婆羅門真諦，
我自覺悟成等正覺，為人演說。
^cb251b8「復次，婆羅門作如是說：『所有集法皆是滅法，
此是真諦，非為虛妄。』
乃至於彼真諦不計著，於一切世間觀察生滅，是名第二婆羅門真諦。
^cb251b11「復次，婆羅門作如是說：『無我處所及事都無所有，
無我處所及事都無所有，此則真諦，非為虛妄。』
如前說，乃至於彼無所繫著，一切世間無我像類，
是名第三婆羅門真諦，我自覺悟成等正覺而為人說。」
爾時，眾多婆羅門出家默然住。
^cb251b16時，世尊作是念：「今映彼愚癡，殺彼惡者，
今此眾中無一能自思量欲造因緣，於沙門瞿曇法中修行梵行。」
如是知已，從坐起而去。
^n973【九七三】^cb251b20如是我聞：
一時，佛住拘睒彌國瞿師羅園，尊者阿難亦住於彼。
^cb251b21時，有外道出家名曰栴陀，詣尊者阿難所，
與尊者阿難共相問訊慰勞已，退坐一面，
問尊者阿難言：「何故於沙門瞿曇所出家修梵行？」
^cb251b24阿難答言：「為斷貪欲、瞋恚、愚癡故，於彼出家修梵行。」
^cb251b26栴陀復問：「彼能說斷貪欲、瞋恚、愚癡耶？」
^cb251b27阿難答言：「我亦能說斷貪欲、瞋恚、愚癡。」
^cb251b28栴陀復問：「汝見貪欲、瞋恚、愚癡有何過患，
說斷貪欲、瞋恚、愚癡耶？」
^cb251b29阿難答言：「染著貪欲映障心故，或自害，
或復害他，或復俱害，現法得罪、後世得罪、
現法後世二俱得罪，彼心常懷憂、苦受覺。
若瞋恚映障、愚癡映障，自害、害他、自他俱害，
乃至常懷憂、苦受覺。
又復，貪欲為盲、為無目、為無智、為慧力羸、
為障閡，非明、非等覺，不轉向涅槃。
瞋恚、愚癡亦復如是。
我見貪欲、瞋恚、愚癡有如是過患，故說斷貪欲、
瞋恚、愚癡。」
^cb251c8栴陀復問：「汝見斷貪欲、瞋恚、愚癡有何福利，
而說斷貪欲、瞋恚、愚癡？」
^cb251c10阿難答言：「斷貪欲已，不自害，又不害他，
亦不俱害；又復不現法得罪、後世得罪、
現法後世得罪，心法常懷喜樂、受覺。
瞋恚、愚癡亦復如是。
於現法中常離熾然，不待時節，有得餘現法緣自覺知。
見有如是功德利益故，說斷貪欲、瞋恚、愚癡。」
^cb251c16栴陀復問：「尊者阿難！
有道有跡，修習多修習，能斷貪欲、瞋恚、愚癡不？」
^cb251c17阿難答言：「有。謂八正道——正見乃至正定。」
^cb251c18栴陀外道白尊者阿難：「此是賢哉之道、
賢哉之跡，修習多修習，能斷貪欲、瞋恚、愚癡。」
^cb251c20時，栴陀外道聞尊者阿難所說，歡喜隨喜，從坐起而去。
^n974【九七四】^cb251c22如是我聞：
一時，佛住舍衛國祇樹給孤獨園。
^cb251c23爾時，尊者舍利弗詣佛所，稽首佛足，退坐一面。
^cb251c24爾時，世尊為尊者舍利弗種種說法，示、
教、照、喜；示、教、照、喜已，默然住。
^cb251c25時，尊者舍利弗聞佛所說，歡喜隨喜已，稽首禮足而去。
^cb251c28時，有外道出家補縷低迦隨路而來，問尊者舍利弗：「從何所來？」
^cb251c29舍利弗答言：「火種！
我從我世尊所，聽大師說教授法來。」
^cb252a1補縷低迦問尊者舍利弗：「今猶不離乳，從師聞說教授法耶？」
^cb252a3舍利弗答言：「火種！
我不離乳，於大師所，聞說教授法。」
^cb252a4補縷低迦語尊者舍利弗言：「我久已離乳，捨師所說教授法。」
^cb252a6舍利弗言：「汝法是惡說法、律，惡覺，非為出離、
非正覺道，壞法、非可讚歎法、非可依止法，
又彼師者，非等正覺，是故汝等疾疾捨乳，離師教法。
譬如乳牛，麁惡狂騷，又少乳汁，彼犢飲乳，
疾疾捨去；如是惡說法、律，惡覺，非出離、
非正覺道，壞法、非可讚歎法、非可依止法。
又彼師者，非等正覺，是故速捨師教授法。
我所有法是正法、律，是善覺，是出離正覺道，
不壞、可讚歎、可依止。
又彼大師是等正覺，是故久飲其乳，聽受大師說教授法。
譬如乳牛，不麁狂騷，又多乳汁，彼犢飲時，久而不厭。
我法如是，是正法、律，乃至久聽說教授法。」
^cb252a18時，補縷低迦語舍利弗：「汝等快得善利，
於正法、律，乃至久聽說教授法。」
^cb252a19時，補屢低迦外道出家聞舍利弗所說，
歡喜隨喜，從道而去。
^n975【九七五】^cb252a22如是我聞：
一時，佛住舍衛國祇樹給孤獨園。
^cb252a23爾時，補縷低迦外道出家來詣佛所，與世尊面相問訊慰勞已，
退坐一面，白佛言：「瞿曇！
先日眾多種種異道出家沙門、婆羅門集於未曾有講堂，
作如是論議：『沙門瞿曇智慧猶如空舍，
不能於大眾中建立論議，此應此不應，此合此不合。
譬如盲牛，偏行邊畔，不入中田；沙門瞿曇亦復如是，
無應不應，無合不合。』」
^cb252b1佛告補縷低迦：「此諸外道論議，說應不應，
合不合，於聖法、律，如小兒戲。
譬如士夫，年八、九十，髮白齒落，作小兒戲，
團治泥土，作象作馬，種種形類，眾人皆言：『此老小兒。』
如是。火種！種種諸論，謂應不應，合不合，
於聖法、律，如小兒戲，然於彼中，無有比丘方便所應。」
^cb252b7補縷低迦白佛：「瞿曇！
於何處有比丘方便所應？」
^cb252b8佛告外道：「不清淨者令其清淨，是名比丘方便所應。
不調令調，是名比丘方便所應。
諸不定者令得正受，是名比丘方便所應。
不解脫者令得解脫，是名比丘方便所應。
不斷令斷、不知令知、不修令修、不得令得，是名比丘方便所應。
^cb252b14「云何不淨令淨？謂戒不淨者，令其清淨。
云何不調伏令其調伏？
謂眼根。耳、鼻、舌、身、意根不調伏，令其調伏，是名不調伏者令其調伏。
云何不定令其正受，謂心不正定，令得正受。
云何不解脫者令得解脫？
謂心不解脫貪欲、恚、癡，令得解脫。
云何不斷令斷？謂無明、有愛，不斷令斷。
云何不知令知？謂其名色，不知令知。
云何不修令修？謂止、觀，不修令修。
云何不得令得？謂般涅槃，不得令得，是名比丘方便所應。」
^cb252b23補縷低迦白佛言：「瞿曇！
是義比丘方便所應，是堅固比丘方便所應，所謂盡諸有漏。」
^cb252b25時，補縷低迦外道出家聞佛所說，歡喜隨喜，從坐起而去。
^n976【九七六】^cb252b27如是我聞：
一時，佛住王舍城迦蘭陀竹園。
^cb252b28時，有外道出家，名曰尸婆，來詣佛所，與世尊面相問訊慰勞已，
退坐一面，白佛言：「瞿曇！
云何為學？所謂學者，云何學？」
^cb252c1佛告尸婆：「學其所學，故名為學。」
^cb252c2尸婆白佛：「何所學？」
^cb252c3佛告尸婆：「隨時學增上戒，增上意，學增上慧。」
^cb252c4尸婆白佛：「若阿羅漢比丘諸漏已盡，所作已作，
捨諸重擔，逮得己利，盡諸有結，正智善解脫，
當於爾時，復何所學？」
^cb252c6佛告尸婆：「若阿羅漢比丘諸漏已盡，乃至正智善解脫，
當於爾時，覺知貪欲永盡無餘；覺知瞋恚、
愚癡永盡無餘，故不復更造諸惡，常行諸善。
尸婆！是名為學其所學。」
^cb252c10時，尸婆外道出家聞佛所說，歡喜隨喜，從坐起去。
^n977【九七七】^cb252c12如是我聞：
一時，佛住王舍城迦蘭陀竹園。
^cb252c13爾時，尸婆外道出家來詣佛所，與世尊面相問訊慰勞已，
退坐一面，白佛言：「瞿曇！
有一沙門婆羅門作如是見、如是說：『若人有所知覺，
彼一切本所作因，修諸苦行，令過去業盡，
更不造新業，斷於因緣，於未來世無復諸漏。
諸漏盡故業盡，業盡故苦盡，苦盡者究竟苦邊。』
今瞿曇所說云何？」
^cb252c19佛告尸婆：「彼沙門婆羅門實爾洛漠說耳，
不審不數，愚癡不善不辯。
所以者何？或從風起苦，眾生覺知，或從痰起，
或從唌唾起，或等分起，或自害，或他害，或因節氣。
彼自害者，或拔髮、或拔鬚，或常立舉手，
或蹲地，或臥灰土中，或臥棘刺^mc00022𮏯上，
或臥杵上、或板上，或牛屎塗地而臥其上，
或臥水中，或日三洗浴，或一足而立，身隨日轉。
如是眾苦精勤有行，尸婆！
是名自害。他害者，或為他手石、刀、杖等，
種種害身，是名他害。
尸婆！若復時節所害，冬則大寒，春則大熱，
夏寒暑俱，是名節氣所害。
世間真實，非為虛妄。
尸婆！世間有此真實，為風所害，乃至節氣所害，彼眾生如實覺知。
汝亦自有此患，風痰唌唾，乃至節氣所害覺，如是如實覺知。
尸婆！若彼沙門婆羅門言一切人所知覺者皆是本所造因，
捨世間真實事而隨自見，作虛妄說。
^cb253a8「尸婆！有五因五緣生心法憂苦。
何等為五？謂因貪欲纏，緣貪欲纏，生心法憂苦；
因瞋恚、睡眠、掉悔、疑纏，緣瞋恚、睡眠、掉悔、
疑纏，生彼心法憂苦，尸婆！
是名五因五緣生心法憂苦。
尸婆！有五因五緣不生心法憂苦。
何等為五？謂因貪欲纏，緣貪欲纏，生彼心法憂苦者，
離彼貪欲纏，不起心法憂苦，是名五因五緣不起心法憂苦。
現法得離熾然，不待時節，通達現見，緣自覺知。
尸婆！復有現法離熾然，不待時節，通達現見，
緣自覺知，謂八正道——正見乃至正定。」
^cb253a19說是法時，尸婆外道出家遠塵離垢，得法眼淨。
時，尸婆外道出家見法、得法、知法、入法，
離諸狐疑，不由於他，入正法、律，得無所畏。
即從坐起，整衣服，合掌白佛：「世尊！
我今可得於正法、律出家、受具足，得比丘分耶？」
^cb253a24佛告尸婆：「汝今得出家……」如上說，乃至
「心善解脫，得阿羅漢。」
^n978【九七八】^cb253a26如是我聞：
一時，佛住那羅聚落好衣菴羅園中。
爾時，那羅聚落有商主外道出家，百二十歲，
年耆根熟，為那羅聚落諸沙門、婆羅門、
長者、居士尊重供養，如阿羅漢。
^cb253a29彼商主外道出家先有宗親一人，命終生天，
於彼天上見商主外道出家已，作是念：
「我欲往教彼商主外道出家詣世尊所，
修行梵行，恐其不隨我語，我今當往彼，以意論令問。」
^cb253b5即下那羅聚落，詣彼商主外道出家所，
說偈而問：
^gatha「云何惡知識，現善知識相？
^gatha云何善知識，如己同一體？
^gatha何故求於斷，云何離熾然？
^cb253b10「若汝仙人持此意論而問於彼，有能分明解說其義而答汝者，
便可從彼出家，修行梵行。」
^cb253b12時，商主外道出家受天所問，持詣富蘭那迦葉所，以此意論偈問富蘭那迦葉。
彼富蘭那迦葉尚自不解，況復能答？
彼時，商主外道出家復至末迦梨瞿舍利子所、
刪闍耶毘羅坻子所、阿耆多枳舍欽婆羅所、
迦羅拘陀迦栴延所、尼乾陀若提子所，
皆以此意論偈而問，悉不能答。
^cb253b18時，商主外道出家作是念：「我以此意論問諸出家師，
悉不能答，我今復欲求出家；為我今自有財寶，
不如還家，服習五欲。」
復作是念：「我今可往詣沙門瞿曇。
然彼耆舊、諸師、沙門、婆羅門、富蘭那迦葉等，
悉不能答，而沙門瞿曇年少出家，詎復能了？
然我聞先宿所說莫輕新學年少出家，
或有沙門年少出家，有大德力，今且當詣沙門瞿曇。」
詣已，以彼意論心念而問，如偈所說。
^cb253b27爾時，世尊知彼商主心之所念。
即說偈言：
^gatha「云何惡知識？　現善友相者，
^gatha內心實恥厭，口說我同心，
^gatha造事不樂同，故知非善友，
^gatha口說恩愛語，心不實相應，
^gatha所作而不同，慧者應覺知，
^gatha是名惡知識，現善知識相，
^gatha與己同一體。　云何善知識？
^gatha與己同體者，非彼善知識，
^gatha放逸而不制，沮壞懷疑惑，
^gatha伺求其端緒，安於善知識，
^gatha如子臥父懷，不為傍人聞，
^gatha當知善知識，何故求於斷，
^gatha生歡喜之處，清涼稱讚歎，
^gatha修習福利果，清涼永息滅，
^gatha是故求於斷。　云何離熾然？
^gatha寂靜止息味，知彼遠離味，
^gatha遠離熾然惡，飲以法喜味，
^gatha寂滅離欲火，是名離熾然。」
^cb253c18爾時，商主外道出家作是念：「沙門瞿曇知我心念。」
而白佛言：「我今得入沙門瞿曇正法、律中修行梵行，
出家、受具足，成比丘分不？」
^cb253c21佛告商主外道出家：「汝今可得於正法、
律修行梵行，出家、受具足，成比丘分。」
如是出家已，思惟，乃至心善解脫，得阿羅漢。
^n979【九七九】^cb253c24如是我聞：
一時，佛住俱夷那竭國力士生處堅固雙樹林中。
^cb253c25爾時，世尊涅槃時至，告尊者阿難：「汝為世尊於雙樹間敷繩床，
北首，如來今日中夜於無餘涅槃而般涅槃。」
^cb253c28爾時，尊者阿難奉教，於雙樹間敷繩床，
北首，訖，來詣佛所，稽首佛足，退住一面，
白佛言：「世尊！已於雙樹間敷繩床，北首。」
^cb254a1爾時，世尊詣雙樹間，於繩床上北首右脇而臥，
足足相累，繫念明想，正念正智。
^cb254a3時，俱夷那竭國有須跋陀羅外道出家，
百二十歲，年耆根熟，為俱夷那竭國人恭敬供養，如阿羅漢。
彼須跋陀羅出家聞世尊今日中夜當於無餘涅槃而般涅槃，
然我有所疑，希望而住，沙門瞿曇有力，
能開覺我，我今當詣沙門瞿曇，問其所疑。
即出俱夷那竭，詣世尊所。
^cb254a10爾時，尊者阿難於園門外經行。
時，須跋陀羅語阿難言：「我聞沙門瞿曇今日中夜於無餘涅槃而般涅槃，
我有所疑，希望而住，沙門瞿曇有力，能開覺我。
若阿難不憚勞者，為我往白瞿曇，少有閑暇，答我所問？」
^cb254a14阿難答言：「莫逼世尊！
世尊疲極。」
^cb254a15如是須䟦陀羅再三請尊者阿難，尊者阿難亦再三不許。
^cb254a17須跋陀羅言：「我聞古昔出家耆年大師所說，
久久乃有如來、應、等正覺出於世間，如優曇鉢花。
而今如來中夜當於無餘涅槃界而般涅槃，
我今於法疑，信心而住，沙門瞿曇有力，
能開覺我，若阿難不憚勞者，為我白沙門瞿曇。」
^cb254a22阿難復答言：「須跋陀羅！
莫逼世尊！世尊今日疲極。」
^cb254a23爾時，世尊以天耳聞阿難與須跋陀羅共語來往，
而告尊者阿難：「莫遮外道出家須跋陀羅！
令入問其所疑。所以者何？
此是最後與外道出家論議，此是最後得證聲聞善來比丘，
所謂須跋陀羅。」
^cb254a28爾時，須跋陀羅，世尊為開善根，歡喜增上，
詣世尊所，與世尊面相問訊慰勞已，退坐一面，
白佛言：「瞿曇！凡世間入處，謂富蘭那迦葉等六師，
各作如是宗：『此是沙門，此是沙門。』
云何？瞿曇！為實各各有是宗不？」
^cb254b3爾時，世尊即為說偈言：
^gatha「始年二十九，出家修善道，
^gatha成道至於今，經五十餘年，
^gatha三昧明行具，常修於淨戒，
^gatha離斯少道分，此外無沙門。」
^cb254b9佛告須跋陀羅：「於正法、律不得八正道者，
亦不得初沙門，亦不得第二、第三、第四沙門。
須跋陀羅！於此法、律得八正道者，得初沙門，
得第二、第三、第四沙門，除此已，於外道無沙門，
斯則異道之師，空沙門、婆羅門耳。
是故，我今於眾中作師子吼。」
^cb254b14說是法時，須跋陀羅外道出家遠塵離垢，得法眼淨。
爾時，須跋陀羅見法、得法、知法、入法，度諸狐疑，
不由他信，不由他度，於正法、律得無所畏。
從坐起，整衣服，右膝著地，白尊者阿難：
「汝得善利，汝得大師，為大師弟子，為大師雨，雨灌其頂。
我今若得於正法、律出家、受具足，得比丘分者，亦當得斯善利！」
^cb254b21時，尊者阿難白佛言：「世尊！
是須跋陀羅外道出家今求於正法、律出家、
受具足，得比丘分。」
^cb254b24爾時，世尊告須跋陀羅：「此比丘來修行梵行。」
^cb254b25彼尊者須跋陀羅即於爾時出家，即是受具足，成比丘分。
如是思惟，乃至心善解脫，得阿羅漢。
^cb254b27時，尊者須跋陀羅得阿羅漢，解脫樂覺知已，
作是念：「我不忍見佛般涅槃，我當先般涅槃。」
時，尊者須跋陀羅先般涅槃已，然後世尊般涅槃。
^ck37【雜相應980】^n980【九八〇】^cb254c2如是我聞：
一時，佛在跋耆人間遊行，至毘舍離國，住獼猴池側重閣講堂。
時，毘舍離國有眾多賈客，欲向怛剎尸羅國方便莊嚴。
是眾多賈客聞世尊於跋耆人間遊行，
至毘舍離國，住獼猴池側重閣講堂。
聞已，來詣佛所，稽首佛足，退坐一面。
佛為諸賈客種種說法，示、教、照、喜；示、教、
照、喜已，默然住。
^cb254c9時，諸賈客從坐起，整衣服，為佛作禮，合掌白佛言：「世尊！
我等諸賈客方便莊嚴，欲至怛剎尸羅國，唯願世尊與諸大眾明旦受我供養。」
^cb254c12爾時，世尊默然而許。
時，諸賈客知世尊受請已，從坐起，禮佛足，
各還自家，辦種種淨美飲食，敷床座，安置淨水。
晨朝遣使，白佛：「時到。」
^cb254c15爾時，世尊與諸大眾著衣持鉢。
詣諸賈客所，就座而坐。
^cb254c16時，諸賈客以淨美飲食自手供養。
食畢洗鉢訖，取卑小床，於大眾前坐，聽佛說法。
^cb254c18爾時，世尊告諸賈客：「汝等當行於曠野中，
有諸恐怖，心驚毛竪。
爾時，當念如來事，謂如來、應、等正覺，乃至佛世尊。
如是念者，恐怖則除。
又，念法事，佛正法、律，現法能離熾然，不待時節，
通達親近，緣自覺知。
又，念僧事，世尊弟子善向、正向，乃至世間福田。
如是念者，恐怖即除。
^cb254c24「過去世時，天、阿須輪共鬪。
時，天帝釋告諸天眾：『汝等與阿須輪共鬪戰之時，
生恐怖者，當念我幢，名摧伏幢。
念彼幢時，恐怖得除。
若不念我幢者，當念伊舍那天子幢；若不念伊舍那天子幢者，
當念婆留那天子幢。
念彼幢時，恐怖即除。』
如是，諸商人！汝等於曠野中，有恐怖者，
當念如來事、法事、僧事。」
^cb255a2爾時，世尊為諸毘舍離賈客說供養隨喜偈：
^gatha「供養比丘僧，飲食隨時服，
^gatha專念諦思惟，正知而行捨。
^gatha淨物良福田，汝等悉具足，
^gatha緣斯功德利，長夜獲安樂。
^gatha發心有所求，眾利悉皆應，
^gatha兩足四足安，道路往來安。
^gatha夜安晝亦安，一切離諸惡，
^gatha如沃壤良田，精純好種子。
^gatha溉灌以時澤，收實不可量，
^gatha淨戒良福田，精餚饍種子。
^gatha正行以將順，終期妙果成，
^gatha是故行施者，欲求備眾德。
^gatha當隨智慧行，眾果自然備，
^gatha於明行足尊，正心盡恭敬。
^gatha種殖眾善本，終獲大福利，
^gatha如實知世間，得具備正見。
^gatha具足見正道，具足而昇進，
^gatha遠離一切垢，逮得涅槃道，
^gatha究竟於苦邊，是名備眾德。」
^cb255a23爾時，世尊為諸毘舍離賈客說種種法，
示、教、照、喜已，從坐起去。
^n981【九八一】^cb255a25如是我聞：
一時，佛住舍衛國祇樹給孤獨園。
^cb255a26爾時，世尊告諸比丘：「若比丘住於空閑、
樹下、空舍，有時恐怖，心驚毛竪者，當念如來事及法事、
僧事……」如前廣說。
「念如來事、法事、僧事之時，恐怖即除。
^cb255a29「諸比丘！過去世時，釋提桓因與阿修羅共戰。
爾時，帝釋語諸三十三天言：『諸仁者，諸天阿修羅共鬪戰時，
若生恐怖，心驚毛竪者，汝當念我伏敵之幢。
念彼幢時，恐怖即除。』
如是。比丘！若於空閑、樹下、空舍而生恐怖，
心驚毛竪者，當念如來：『如來、應、等正覺，乃至佛世尊。』
彼當念時，恐怖即除。
所以者何？彼天帝釋懷貪、恚、癡，於生、老、
病、死、憂、悲、惱、苦不得解脫，有恐怖、畏懼、
逃竄、避難，而猶告諸三十三天令念我摧伏敵幢，
況復如來、應、等正覺，乃至佛世尊，離貪、
恚、癡，解脫生、老、病、死、憂、悲、惱、苦，無諸恐怖、
畏懼、逃避，而不能令其念如來者，除諸恐怖？」
^cb255b13佛說是經已，諸比丘聞佛所說，歡喜奉行。
^n982【九八二】^cb255b15如是我聞：
一時，佛住娑枳國安闍那林中。
^cb255b16爾時，世尊告尊者舍利弗：「我能於法略說、
廣說，但知者難。」
^cb255b17尊者舍利弗白佛言：「唯願世尊略說、廣說、
法說，於法實有解知者。」
^cb255b19佛告舍利弗：「若有眾生於自識身及外境界一切相，
無我、我所、我慢繫著使，乃至心解脫、慧解脫，
現法自知作證具足住者；於此識身及外境界一切相，
無有我、我所、我慢使繫著，故我心解脫、
慧解脫，現法自知作證具足住。
^cb255b25「舍利弗！彼比丘於此識身及外境界一切相，
無有我、我所見、我慢繫著使，及心解脫、
慧解脫，現法自知作證具足住；於此識身及外境界一切相，
無有我、我所見、我慢繫著使，彼心解脫、
慧解脫，現法自知作證具足住。
^cb255b29「舍利弗！若復比丘於此識身及外境界一切相，
無有我、我所見、我慢繫著使，彼心解脫、
慧解脫，現法自知作證具足住。
^cb255c3「舍利弗！若復比丘於此識身及外境界一切相，
無我、我所見、我慢繫著使，彼心解脫、慧解脫，
現法自知作證具足住；於此識身及外境界一切相，
無我、我所見、我慢繫著使，彼心解脫、慧解脫，現法自知作證具足住。
舍利弗！是名比丘斷愛縛結，慢無間等，究竟苦邊。
^cb255c9「舍利弗！我於此有餘說，答波羅延富隣尼迦所問：
^gatha「世間數差別，安所遇不動，
^gatha寂靜離諸塵，拔根無悕望，
^gatha已度三有海，無復老死患。」
^cb255c14佛說是經已，尊者舍利弗聞佛所說，歡喜隨喜，
即從坐起，作禮而去。
^n983【九八三】^cb255c16如是我聞：
一時，佛住舍衛國祇樹給孤獨園。
^cb255c17爾時，尊者阿難住舍衛國祇樹給孤獨園。
獨一靜處。如是思惟：「或有一人作如是念，
我於此識身及外境界一切相，無有我、
我所見、我慢繫著使，及心解脫、慧解脫，
現法自知作證具足住；於此識身及外境界一切相，
無有我、我所見、我慢繫著使，我當於彼心解脫、
慧解脫，現法自知作證具足住。」
^cb255c23爾時，尊者阿難晡時從禪覺，詣世尊所，
稽首禮足，退坐一面，白佛言：「世尊！
我獨一靜處，作是思惟：『若有一人作如是言：
「我此識身及外境界一切相……」乃至自知作證具足住。』」
^cb255c27佛告阿難：「如是！如是！
有一人作如是念：『我此識身及外境界一切相，
無有我、我所見、我慢繫著使，及心解脫、
慧解脫，現法自知作證具足住。』
阿難！彼比丘於此識身及外境界一切相，
無有我、我所見、我慢繫著使，及心解脫、
慧解脫，現法自知作證具足住；於此識身及外境界一切相，
無有我、我所見、我慢繫著使，及彼心解脫、
慧解脫，現法自知作證具足住。
^cb256a7「阿難！若復比丘於此識身及外境界一切相，
乃至自知作證具足住，是名比丘斷愛縛結，
慢無間等，究竟苦邊。
^cb256a9「阿難！我於此有餘說，答波羅延憂陀耶所問：
^gatha「斷於愛欲想，憂苦亦俱離，
^gatha覺悟於睡眠，滅除掉悔蓋，
^gatha捨貪恚清淨，現前觀察法，
^gatha我說智解脫，滅除無明闇。」
^cb256a15佛說是經已，尊者阿難聞佛所說，歡喜隨喜，禮佛而去。
^n984【九八四】^cb256a17如是我聞：
一時，佛住舍衛國祇樹給孤獨園。
^cb256a18爾時，世尊告諸比丘：「我今當說愛為網、
為膠、為泉、為藕根。
此等能為眾生障、為蓋、為膠、為守衛、為覆、
為閉、為塞、為闇冥、為狗腸、為亂草、為絮，
從此世至他世，從他世至此世，往來流轉，無不轉時。
^cb256a22「諸比丘！何等愛為網、為膠，乃至往來流馳，無不轉？
謂：『有我故，有我欲、我爾、我有、我無、我異，
我當、我不當、我當欲、我當爾、我當異，或我、
或欲我、或爾我、或異我，或然、或欲然、或爾然、或異然。
如是十八愛行從內起。』
^cb256a27「比丘！言有我，於諸所有言我欲、我爾，乃至十八愛行從外起，
如是總說十八愛行。
^cb256a29「如是三十六愛行，或於過去起，或於未來起，
或於現在起，如是總說百八愛行。」
^cb256b2「是名為愛、為網、為膠、為泉、為藕根，能為眾生障、
為蓋、為膠、為守衛、為覆、為閉、為塞、為闇冥、
為狗腸、為亂草、為絮，從此世至他世，從他世至此世，
往來流馳，無不轉時。」
^cb256b6佛說是經已，諸比丘聞佛所說，歡喜奉行。
^n985【九八五】^cb256b8如是我聞：
一時，佛住舍衛國祇樹給孤獨園。
^cb256b9爾時，世尊告諸比丘：「有從愛生愛，從愛生恚；
從恚生愛，從恚生恚。
^cb256b10「云何為從愛生愛？
謂有一於眾生有喜、有愛、有念、有可意，
他於彼有喜、有愛、有念、有可意隨行此，
作是念：『我於彼眾生有喜、有愛、有念、有可意，
他復於彼有喜、有愛、有念、有可意隨行故，我於他人復生於愛。』
是名從愛生愛。
^cb256b16「云何從愛生恚？謂有一於眾生有喜、有愛、
有念、有可意，而他於彼不喜、不愛、不念、
不可意隨行此，作是念：『我於眾生有喜、
有愛、有念、有可意，而他於彼不喜、不愛、
不念、不可意隨行故，我於他而生瞋恚。』
是名從愛生恚。
^cb256b21「云何為從恚生愛？
謂有一於眾生不喜、不愛、不念、不可意，
他復於彼不喜、不愛、不念、不可意隨行故，
我於他而生愛念，是名從恚生愛。
^cb256b25「云何從恚生恚？謂有一於眾生不喜、不愛、
不念、不可意，而他於彼有喜、有愛、有念、
有可意隨行此，作是念：『我於彼眾生不喜、
不愛、不念、不可意，而他於彼有喜、有愛、
有念、有可意隨行，我於他所問起瞋恚。』
是名從恚生恚。
^cb256c1「若比丘離欲、惡不善法，有覺有觀，乃至初禪、
第二、第三、第四禪具足住者，從愛生愛、
從恚生恚、從恚生愛、從愛生恚已斷已知，
斷其根本，如截多羅樹頭，無復生分，於未來世成不生法。
^cb256c6「若彼比丘盡諸有漏，無漏心解脫、慧解脫，
現法自知作證：『我生已盡，梵行已立，所作已作，自知不受後有。』
當於爾時，不自舉，不還舉，不起塵，不熾然，不嫌彼。
^cb256c9「云何自舉？謂見色是我、色異我、我中色、色中我。
受、想、行、識亦復如是，是名自舉。
云何不自舉？謂不見色是我、色異我、我中色、色中我。
受、想、行、識亦復如是，是名不自舉。
^cb256c13云何還舉？謂於罵者還罵，瞋者還瞋，打者還打，
觸者還觸，是名還舉。
云何不還舉？謂罵者不還罵，瞋者不還瞋，
打者不還打，觸者不還觸，是名不還舉。
^cb256c17「云何起塵？謂有我、我欲，乃至十八種愛，是名起塵。
云何不起塵？謂無我、無我欲，乃至十八愛不起，是名不起塵。
^cb256c19「云何熾然？謂有我所、我所欲，乃至外十八愛行，是名熾然。
云何不熾然？謂無我所、無我所欲，乃至無外十八愛行，是名不熾然。
^cb256c22「云何嫌彼？謂見我真實起，於我慢、我欲、
我使不斷不知，是名嫌彼。
云何不嫌彼？謂不見我真實，我慢、我欲、
我使已斷已知，是名不嫌彼。」
^cb256c25佛說此經已，諸比丘聞佛所說，歡喜奉行。
^n986【九八六】^cb256c27如是我聞：
一時，佛住舍衛國祇樹給孤獨園。
^cb256c28爾時，世尊告諸比丘：「有二事斷難持。
何等為二？若俗人處非人處，於衣食、床臥、
資生眾具，持彼斷者，是則難行。
又，比丘非家出家，斷除貪愛，持彼斷者，亦甚難行。」
^cb257a2爾時，世尊即說偈言：
^gatha「世間有二事，持斷則難行，
^gatha是真諦所說，等正覺所知。
^gatha在家財入出，衣食等眾具，
^gatha世間貪愛樂，持斷者甚難。
^gatha比丘已離俗，信非家出家，
^gatha滅除於貪愛，持斷亦難行。」
^cb257a10佛說此經已，諸比丘聞佛所說，歡喜奉行。
^n987【九八七】^cb257a11如是我聞：
一時，佛住舍衛國祇樹給孤獨園。
^cb257a12爾時，世尊告諸比丘：「我於二法依止多住。
云何為二？於諸善法未曾知足，於斷未曾遠離，
於善法不知足故，於諸斷法未曾遠離故，
乃至肌消肉盡，筋連骨立，終不捨離精勤方便，
不捨善法，不得未得，終不休息，未曾於劣心生歡喜，
常樂增進，昇上上道。
如是精進住故，疾得阿耨多羅三藐三菩提等。
比丘！當於二法依止多住，於諸善法不生足想；
依於諸斷，未曾捨離，乃至肌消肉盡，筋連骨立，
精勤方便，堪能修習善法不息。
是故，比丘！於諸下劣生歡喜想，當修上上昇進多住。
如是修習，不久當得速盡諸漏，無漏心解脫、
慧解脫，現法自知作證：『我生已盡，梵行已立，
所作已作，自知不受後有。』」
^cb257a26佛說此經已，諸比丘聞佛所說，歡喜奉行。
^n988【九八八】^cb257a28如是我聞：
一時，佛住王舍城迦蘭陀竹園。
^cb257a29爾時，釋提桓因形色絕妙，於後夜時來詣佛所，
稽首佛足，退住一面。
天身威力，光明遍照迦蘭陀竹園。
^cb257b2時，釋提桓因白佛言：「世尊！
世尊曾於隔界山石窟中說言：『若有沙門、
婆羅門無上愛盡解脫、心善解脫，彼邊際、
究竟邊際、離垢邊際、梵行畢竟。』
云何為比丘邊際、究竟邊際、離垢邊際、梵行畢竟？」
^cb257b6佛告天帝釋：「謂比丘若所有受覺，若苦、
若樂、若不苦不樂，彼諸受集、受滅、受味、
受患、受出如實知；如實知已，觀察彼受無常，
觀生滅、觀離欲、觀滅盡、觀捨；如是觀察已，
則邊際，究竟邊際、離垢邊際、梵行畢竟。
拘尸迦！是名比丘於正法、律邊際、究竟邊際、
離垢邊際、梵行畢竟。」
^cb257b13乃至天帝釋聞佛所說，歡喜隨喜，作禮而去。
^n989【九八九】^cb257b15如是我聞：
一時，佛住王舍城迦蘭陀竹園。
^cb257b16爾時，尊者大目揵連住耆闍崛山，後夜起經行，見有光明遍照迦蘭陀竹園。
見已，作是念：「今夜或有大力鬼神詣世尊所，故有此光明。」
^cb257b19時，尊者大目揵連晨朝往詣佛所，稽首佛足，
退坐一面，白佛言：「世尊！
我於昨暮後夜出房經行，見勝光明普照迦蘭陀竹園。
見已，作是念：『有何大力鬼神詣世尊所，故有此光明？』」
^cb257b23佛告尊者大目揵連：「昨暮後夜，釋提桓因來詣我所，
稽首作禮，退坐一面。」
^cb257b25如上修多羅廣說，歡喜隨喜，作禮而去。
^n990【九九〇】^cb257b26如是我聞：
一時，佛住舍衛國祇樹給孤獨園。
^cb257b27爾時，尊者阿難晨朝著衣持鉢，詣舍衛城，
次第乞食，至鹿住優婆夷舍。
^cb257b28鹿住優婆夷遙見尊者阿難，疾敷床座，
白言：「尊者阿難令坐。」
^cb257c1時，鹿住優婆夷稽首禮阿難足，退住一面，
白尊者阿難：「云何言世尊知法？
我父富蘭那先修梵行，離欲清淨，不著香花，
遠諸凡鄙；叔父梨師達多不修梵行，然其知足。
二俱命終，而今世尊俱記二人同生一趣，
同一受生，同於後世得斯陀含，生兜率天，
一來世間，究竟苦邊。
云何？阿難！修梵行、不修梵行，同生一趣、
同一受生、同其後世？」
^cb257c9阿難答言：「姊妹！汝今且停。
汝不能知眾生世間根之差別，如來悉知眾生世間根之優劣。」
如是說已，從坐起去。
^cb257c11時，尊者阿難還精舍，舉衣鉢，洗足已，往詣佛所，
稽首佛足，退坐一面。
以鹿住優婆夷所說廣白世尊。
^cb257c14佛告阿難：「彼鹿住優婆夷云何能知眾生世間根之優劣？
阿難！如來悉知眾生世間根之優劣。
阿難！或有一犯戒，彼於心解脫、慧解脫不如實知，
彼所起犯戒無餘滅、無餘沒、無餘欲盡。
或有一犯戒，於心解脫、慧解脫如實知，
彼所起犯戒無餘滅、無餘沒、無餘欲盡。
於彼籌量者言：『此亦有如是法，彼亦有是法，
此則應俱同生一趣、同一受生、同一後世。』
彼如是籌量者，得長夜非義饒益苦。
^cb257c23「阿難！彼犯戒者，於心解脫、慧解脫不如實知，
彼所起犯戒無餘滅、無餘沒、無餘欲盡。
當知此人是退，非勝進，我說彼人為退分。
阿難！有犯戒，彼於心解脫、慧解脫如實知，
彼於所起犯戒無餘滅、無餘沒、無餘欲盡。
當知是人勝進不退，我說彼人為勝進分。
自非如來，此二有間，誰能悉知？
是故，阿難！莫籌量人人而取人、善籌量人人而病人，
籌量人人自招其患，唯有如來能知人耳。
如二犯戒，二持戒亦如是。
彼於心解脫、慧解脫不如實知，彼所起持戒無餘滅。
若掉動者，彼於心解脫、慧解脫不如實知，彼所起掉無餘滅。
彼若瞋恨者，彼於心解脫、慧解脫不如實知，彼所起瞋恨無餘滅。
若苦貪者，彼於心解脫、慧解脫如實知，
彼所起苦貪無餘滅……」穢污清淨如上說，
乃至「如來能知人人。」
^cb258a10「阿難！鹿住優婆夷愚癡少智，而於如來一向說法心生狐疑。
云何？阿難！如來所說，豈有二耶？」
^cb258a12阿難白佛：「不也，世尊！」
^cb258a13佛告阿難：「善哉！善哉！
如來說法若有二者，無有是處。
阿難！若富蘭那持戒，梨師達多亦同持戒者，
所生之趣，富蘭那所不能知。
梨師達多為生何趣？
云何受生？云何後世？
若梨師達多所成就智，富蘭那亦成就此智者，梨師達多亦不能知彼富蘭那當生何趣？
云何受生？後世云何？
阿難！彼富蘭那持戒勝，梨師達多智慧勝；
彼俱命終，我說二人同生一趣，同一受生，
後世亦同是斯陀含，生兜率天，一來生此究竟苦邊。
彼二有間，自非如來，誰能得知？
是故，阿難！莫量人人，量人人者，自生損減。
唯有如來能知人耳。」
^cb258a25佛說此經已，尊者阿難聞佛所說，歡喜奉行。
^n991【九九一】^cb258a27如是我聞：
一時，佛住釋氏彌城留利邑夏安居，有餘比丘於舍衛國祇樹給孤獨園夏安居。
時，彼比丘於晨朝著衣持鉢，入舍衛城乞食，
次第至鹿住優婆夷舍，鹿住優婆夷遙見比丘來，
疾敷床座，請比丘令坐，如上阿難修多羅說。
^cb258b3時，彼比丘語鹿住優婆夷：「姊妹且停！
汝那得知眾生根之優劣。
姊妹！唯有如來能知眾生根之優劣。」
如是說已，從坐起去。
^cb258b6時，彼比丘三月夏安居訖，作衣竟，持衣鉢，往詣彌城留利釋氏邑。
到已，舉衣鉢，洗足已，往詣佛所，稽首佛足，退坐一面。
以共鹿住優婆夷所論說事向佛廣說。
^cb258b10佛告比丘：「鹿住優婆夷云何能知世間眾生諸根優劣？
唯有如來能知世間眾生諸根優劣耳。
不離瞋恨、憍慢，時起貪法，不聽受法，不學多聞，
於法不調伏見，不能時時起解脫心法。
比丘！若復有一不離瞋慢，時起貪法，然彼聞法，
修學多聞，於善調伏見，時時能起解脫心法。
若思量彼，此有是法，彼有是法，此則同一趣、
同一受生、同一後世；如是思量者，長得非義不饒益苦。
比丘！若復彼人不離瞋慢，時時起貪法，
亦不聽法，不習多聞，不調伏見，亦不時時得解脫心法，我說此人卑鄙下賤。
比丘！若復彼人不離瞋慢，時時起貪法，
然彼聞法，樂多聞，調伏諸見，時時能得解脫心法，我說是人第一勝妙。
彼二有間，自非如來，誰能別知？
是故，比丘！莫量人人，乃至如來能知優劣。
^cb258b26「比丘！復次，有一不離瞋慢，時時起口惡行……」餘如上說。
「比丘！復次，有一賢善，安樂同止，欣樂明智修梵行者，
樂與同止，而彼不樂聞法，乃至不時時得心法解脫，
當知彼人住賢善地，不能轉進。
賢善地者，謂人、天趣。
復次，有一其性賢善，同止安樂，欣樂梵行，
以為伴侶，樂聞正法，學習多聞，善調伏見，
時時能得解脫心法，當知彼人於賢善地能轉勝進，當知此人於正法流有所堪能。
此二有間，自非如來，誰能別知？
是故，比丘！莫量人人，量人人者，自招其患。
唯有如來能知人耳。
比丘！鹿住優婆夷愚癡少智……」如上修多羅廣說。
^cb258c9佛說此經已，諸比丘聞佛所說，歡喜奉行。
^n992【九九二】^cb258c11如是我聞：
一時，佛住舍衛國祇樹給孤獨園。
^cb258c12爾時，給孤獨長者來詣佛所，稽首佛足，
退坐一面，白佛言：「世尊！
世間有幾種福田？」
^cb258c14佛告長者：「世間有二種福田。
何等為二？學及無學。」
即說偈言：
^gatha「世有學無學，大會常延請，
^gatha正直心真實，身口亦復然，
^gatha是即良福田，施者獲大果。」
^cb258c19佛說此經已，給孤獨長者聞佛所說，歡喜奉行。
雜阿含經卷第三十五

^pb1^folio#agms36雜阿含經卷第三十六
^ck38【婆耆舍相應993】^au〔宋天竺三藏求那跋陀羅譯〕
^n993【九九三】^cb259a5如是我聞：
一時，佛住舍衛國祇樹給孤獨園。
^cb259a6時，有諸上座比丘隨佛左右，依止而住。
所謂尊者阿若憍陳如、尊者摩訶迦葉、
尊者舍利弗、尊者摩訶目揵連、尊者阿那律陀、
尊者二十億耳、尊者陀羅驃摩羅子、尊者婆那迦婆娑、
尊者耶舍舍羅迦毘訶利、尊者富留那、尊者分陀檀尼迦。
如此及餘上座比丘隨佛左右，依止而住。
^cb259a12時，尊者婆耆舍住舍衛國東園鹿子母講堂。
時，尊者婆耆舍作是念：「今日世尊在舍衛國祇樹給孤獨園，
諸上座比丘隨佛左右，依止而住，我今當往至世尊所，各各說偈歎諸上座比丘。」
^cb259a16作是念已，往詣佛所，稽首佛足，退住一面，
而說偈言：
^gatha「上上座比丘，已斷諸貪欲，
^gatha超過諸世間，一切之積聚，
^gatha深智少言說，勇猛勤方便，
^gatha道德淨明顯，我今稽首禮。
^gatha已伏諸魔怨，遠離於群聚，
^gatha不為五欲縛，常習於空閑，
^gatha清虛而寡欲，我今稽首禮。
^gatha遮羅延勝族，禪思不放逸，
^gatha內心樂正受，清淨離塵穢，
^gatha辯慧顯深義，是故稽首禮。
^gatha所得神通慧，超諸神通力，
^gatha六神通眾中，自在無所畏，
^gatha神通最勝故，是故稽首禮。
^gatha於大千世界，五道諸趣生，
^gatha乃至於梵世，人天優劣想，
^gatha淨天眼悉見，是故稽首禮。
^gatha精勤方便力，斷除諸愛集，
^gatha壞裂生死網，心常樂正法，
^gatha離諸悕望想，超度於彼岸，
^gatha清淨無塵穢，是故稽首禮。
^gatha永離諸恐畏，無依離財物，
^gatha知足度疑惑，伏諸魔怨敵，
^gatha身念觀清淨，是故稽首禮。
^gatha無有諸世間，煩惱棘刺林，
^gatha結縛使永除，三有因緣斷，
^gatha精練滅諸垢，究竟明顯現，
^gatha於林離林去，是故稽首禮。
^gatha無舍宅所依，幻偽癡恚滅，
^gatha調伏諸愛喜，出一切見處，
^gatha清淨無瑕穢，是故稽首禮。
^gatha其心自在轉，堅固不傾動，
^gatha智慧大德力，難伏魔能伏，
^gatha斷除無明結，是故稽首禮。
^gatha大人離闇冥，寂滅牟尼尊。
^gatha正法離垢過，光明自顯照，
^gatha照一切世界，是故名為佛。
^gatha地神虛空天，三十三天子，
^gatha光明悉映障，是故名為佛。
^gatha度生死有邊，超踰越群眾，
^gatha柔弱善調伏，正覺第一覺。
^gatha斷一切結縛，伏一切異道，
^gatha降一切魔怨，得無上正覺。
^gatha離塵滅諸垢，是故稽首禮。」
^cb259c4尊者婆耆舍偈讚歎時，諸比丘聞其所說，皆大歡喜！
^n994【九九四】^cb259c6如是我聞：
一時，佛住舍衛國祇樹給孤獨園。
^cb259c7時，尊者婆耆舍住舍衛國東園鹿子母講堂，
疾病困篤，尊者富隣尼為看病人，供給供養。
^cb259c9時，尊者婆耆舍語尊者富隣尼言：「汝往詣世尊所，
持我語白世尊言：『尊者婆耆舍稽首世尊足，
問訊世尊少病少惱、起居輕利、得自安樂住不？』
復作是言：『尊者婆耆舍住東園鹿子母講堂，
疾病困篤，欲求見世尊，無力方便堪詣世尊。
善哉！世尊！願往至東園鹿子母講堂尊者婆耆舍所，哀愍故。』」
^cb259c16時，尊者富隣尼即受其語，往詣世尊。
稽首佛足，退坐一面。
作是言：「尊者婆耆舍住東園鹿子母講堂，
疾病困篤，願見世尊，無力方便堪能奉見。
善哉！世尊！願往東園鹿子母講堂尊者婆耆舍所，為哀愍故。」
^cb259c20爾時，世尊默然而許。
^cb259c21時，尊者富隣尼知佛許已，即從坐起，禮佛足而去。
^cb259c22世尊晡時從禪起，往詣尊者婆耆舍。
尊者婆耆舍遙見世尊，憑床欲起。
^cb259c24爾時，世尊見尊者婆耆舍憑床欲起，語言：「婆耆舍！
莫自輕動！」世尊即坐，問尊者婆耆舍：「汝所患苦，為平和可堪忍不？
身諸苦痛為增為損？
……」
^cb259c27如前焰摩迦修多羅廣說，乃至「我所苦患，
轉覺其增，不覺其損。」
^cb259c29佛告婆耆舍：「我今問汝，隨意答我。
汝得心不染、不著、不污、解脫、離諸顛倒不？」
^cb260a2婆耆舍白佛言：「我心不染、不著、不污、解脫、離諸顛倒。」
^cb260a3佛告婆耆舍：「汝云何得心不染、不著、不污、
解脫、離諸顛倒？」
^cb260a4婆耆舍白佛：「我過去眼識於色，心不顧念，
於未來色不欣想，於現在色不著。
我過去、未來、現在眼識於色，貪欲愛樂念於彼得盡，
無欲、滅、沒、息、離、解脫；心解脫已，是故不染、
不著、不污、離諸顛倒，正受而住。
如是耳、鼻、舌、身、意識，過去於法，心不顧念，
未來不欣，現在不著。
過去、未來、現在法中，念欲愛盡，無欲、滅、
沒、息、離、解脫；心解脫已，是故不染、不著、
不污、解脫、離諸顛倒，正受而住。
唯願世尊今日最後饒益於我，聽我說偈。」
^cb260a14佛告婆耆舍：「宜知是時！」
^cb260a15尊者婆耆舍起，正身端坐，繫念在前，而說偈言：
^gatha「我今住佛前，稽首恭敬禮，
^gatha於一切諸法，悉皆得解脫。
^gatha善解諸法相，深信樂正法，
^gatha世尊等正覺，世尊為大師。
^gatha世尊降魔怨，世尊大牟尼，
^gatha滅除一切使，自度群生類。
^gatha世尊於世間，諸法悉覺知，
^gatha世間悉無有，知法過佛者。
^gatha於諸天人中，亦無與佛等，
^gatha是故我今日，稽首大精進。
^gatha稽首士之上，拔諸愛欲刺，
^gatha我今是最後，得見於世尊。
^gatha稽首日種尊，暮當般涅槃，
^gatha正智繫正念，於此朽壞身。
^gatha餘勢之所起，從今夜永滅，
^gatha三界不復染，入無餘涅槃。
^gatha苦受及樂受，亦不苦不樂，
^gatha從觸因緣生，於今悉永斷。
^gatha苦受及樂受，亦不苦不樂，
^gatha從觸因緣生，於今悉已知。
^gatha若內及與外，苦樂等諸受，
^gatha於受無所著，正智正繫心。
^gatha於初中最後，諸聚無障礙，
^gatha諸聚既已斷，了知受無餘。
^gatha明見真實者，說九十一劫，
^gatha三劫中不空，有大仙人尊。
^gatha餘空無洲依，唯畏恐怖劫，
^gatha當知大仙人，乃復出於世。
^gatha安慰諸天人，開眼離塵冥，
^gatha示悟諸眾生，令覺一切苦。
^gatha苦苦及苦集，超苦之寂滅，
^gatha賢聖八正道，安隱趣涅槃。
^gatha世間難得者，現前悉皆得，
^gatha生世得人身，演說於正法。
^gatha隨己之所欲，離垢求清淨，
^gatha專修其己利，勿令空無果。
^gatha空過則生憂，隣於地獄苦，
^gatha於所說正法，不樂不欲受。
^gatha當久處生死，輪迴息無期，
^gatha長夜懷憂惱，如商人失財。
^gatha我今眾慶集，無復生老死，
^gatha輪迴悉已斷，不復重受生。
^gatha愛識河水流，於今悉枯竭，
^gatha已拔陰根本，連鎖不相續。
^gatha供養大師畢，所作者已作，
^gatha重擔悉已捨，有流悉已斷。
^gatha不復樂受生，亦無死可惡，
^gatha正智正繫念，唯待終時至。
^gatha念空野龍象，六十雄猛獸，
^gatha一旦免枷鎖，逸樂山林中。
^gatha婆耆舍亦然，大師口生子，
^gatha厭捨於徒眾，正念待時至。
^gatha今告於汝等，諸來集會者，
^gatha聽我最後偈，其義所饒益。
^gatha生者悉歸滅，諸行無有常，
^gatha速生速死法，何可久依怙。
^gatha是故強其志，精勤方便求，
^gatha觀察有恐怖，隨順牟尼道。
^gatha速盡此苦陰，勿復增輪轉，
^gatha佛口所生子，歎說此偈已。
^gatha長辭於大眾，婆耆舍涅槃，
^gatha彼以慈悲故，說此無上偈。
^gatha尊者婆耆舍，如來法生子，
^gatha垂心哀愍故，說此無上偈。
^gatha然後般涅槃，一切當敬禮。」
^ck49【諸天相應995】^n995【九九五】^cb260c24如是我聞：
一時，佛住舍衛國祇樹給孤獨園。
^cb260c25時，有一天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb260c27時，彼天子而說偈問佛：
^gatha「阿練若比丘，住於空閑處，
^gatha寂靜修梵行，於一坐而食，
^gatha以何因緣故，顏色特鮮明。」
^cb261a2爾時，世尊說偈答言：
^gatha「於過去無憂，未來不欣樂，
^gatha現在隨所得，正智繫念持，
^gatha飯食繫念故，顏色常鮮澤，
^gatha未來心馳想，過去追憂悔，
^gatha愚癡火自煎，如雹斷生草。」
^cb261a8時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb261a11時，彼天子聞佛所說，歡喜隨喜，稽首佛足，即沒不現。
^n996【九九六】^cb261a13如是我聞：
一時，佛住舍衛國祇樹給孤獨園。
^cb261a14時，有一天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb261a16時，彼天子而說偈言：
^gatha「不欲起憍慢，善自調其心，
^gatha未曾修寂默，亦不入正受，
^gatha處林而放逸，不度死彼岸。」
^cb261a20爾時，世尊說偈答言：
^gatha「已離於憍慢，心常入正受，
^gatha明智善分別，解脫一切縛，
^gatha獨一處閑林，其心不放逸，
^gatha於彼死魔怨，疾得度彼岸。」
^cb261a25時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb261a28時，彼天子聞佛所說，歡喜隨喜，稽首佛足，即沒不現。
^n997【九九七】^cb261a30如是我聞：
一時，佛住舍衛國祇樹給孤獨園。
^cb261b1時，有一天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb261b3時，彼天子說偈問佛：
^gatha「云何得晝夜，功德常增長？
^gatha云何得生天，唯願為解說？」
^cb261b6爾時，世尊說偈答言：
^gatha「種植園果故，林樹蔭清涼，
^gatha橋船以濟度，造作福德舍，
^gatha穿井供渴乏，客舍給行旅，
^gatha如此之功德，日夜常增長，
^gatha如法戒具足，緣斯得生天。」
^cb261b12時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb261b15時，彼天子聞佛所說，歡喜隨喜，稽首佛足，即沒不現。
^n998【九九八】^cb261b17如是我聞：
一時，佛住舍衛國祇樹給孤獨園。
^cb261b18時，有一天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb261b20時，彼天子說偈問佛：
^gatha「施何得大力？　施何得妙色？
^gatha施何得安樂？　施何得明目？
^gatha修習何等施，名曰一切施？
^gatha今啟問世尊，願為分別說。」
^cb261b25爾時，世尊說偈答言：
^gatha「施食得大力，施衣得妙色，
^gatha施乘得安樂，施燈得明目，
^gatha虛舘以待賓，是名一切施，
^gatha以法而誨彼，是則施甘露。」
^cb261b30時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb261c3時，彼天子聞佛所說，歡喜隨喜，稽首佛足，即沒不現。
^n999【九九九】^cb261c5如是我聞：
一時，佛住舍衛國祇樹給孤獨園。
^cb261c6時，有天子名悉鞞梨，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb261c8時，彼天子而說偈言：
^gatha「諸天及世人，於食悉欣樂，
^gatha頗有諸世間，福樂自隨逐。」
^cb261c12爾時，世尊說偈答言：
^gatha「淨信心惠施，此世及後世，
^gatha隨其所至處，福報常影隨。
^gatha是故當捨慳，行無垢惠施，
^gatha施已心歡喜，此世他世受。」
^cb261c17時，彼悉鞞梨天子白佛言：「奇哉！
世尊！善說斯義：
^gatha「淨信心惠施，此世及他世，
^gatha隨其所至處，福報常影隨。
^gatha是故當捨慳，行無垢惠施，
^gatha施已心歡喜，此世他世受。」
^cb261c23悉鞞梨天子白佛言：「世尊！
我自知過去世時曾為國王，名悉鞞梨，
於四城門普施為福，於其城內有四交道，亦於其中布施作福。
^cb261c26「時，有第一夫人來語我言：『大王大作福德，而我無力修諸福業。』
我時告言：『城東門外布施作福悉皆屬汝。』
時，諸王子復來白我：『大王多作功德，夫人亦同，
而我無力作諸福業，我今願得依於大王少作功德。』
我時答言：『城南門外所作施福悉皆屬汝。』
時，有大臣復來白我：『今日大王多作功德，
夫人、王子悉皆共之，而我無力作諸福業，願依大王少有所作。』
我時告言：『城西門外所作施福悉皆屬汝。』
時，諸將士復來白我：『今日大王多作功德，
夫人、太子及諸大臣悉皆共之，唯我無力能修福業，願依大王得有所作。』
我時答言：『城北門外所作施福悉皆屬汝。』
國中庶民復來白我：『今日大王多作功德，
夫人、王子、大臣、諸將悉皆共之，唯我無力不能修福，願依大王少有所作。』
我時答言：『於其城內四交道頭所作施福悉屬汝等。』
爾時，國王夫人、王子、大臣、將士、庶民悉皆惠施，
作諸功德，我先所作惠施功德於茲則斷。
^cb262a15「時，我所使諸作福者，還至我所，為我作禮而白我言：
『大王當知，諸修福處，夫人、王子、大臣、將士及諸庶民各據其處，
行施作福，大王所施於茲則斷。』
我時答言：『善男子！
諸方邊國歲輸財物應入我者，分半入庫，
分其半分，即於彼處惠施作福。』
彼聞教旨，往詣邊國，集諸財物，半送於庫，半留於彼惠施作福。
^cb262a22「我先長夜如是惠施作福，長夜常得可愛、
可念、可意福報，常受快樂，無有窮極。
以斯福業及福果福報，悉皆入於大功德聚數。
譬如五大河合為一流，所謂恒河、耶蒲那、
薩羅由、伊羅跋提、摩醯。
如是五河合為一流，無有人能量其河水百千萬億斗斛之數。
彼大河水得為大水聚數，我亦如是，所作功德果、
功德報不可稱量，悉得入於大功德聚數。」
^cb262b1爾時，悉鞞梨天子聞佛所說，歡喜隨喜，
稽首佛足，即沒不現。
^n1000【一〇〇〇】^cb262b3如是我聞：
一時，佛住舍衛國祇樹給孤獨園。
^cb262b4時，有一天子，容色絕妙，於後夜時來詣佛所，
稽首佛足，退坐一面。
身諸光明皆悉遍照祇樹給孤獨園。
^cb262b6時，彼天子說偈問佛：
^gatha「何等人能為，遠遊善知識？
^gatha何等人能為，居家善知識？
^gatha何等人能為，通財善知識？
^gatha何等人能為，後世善知識？」
^cb262b12爾時，世尊以偈答言：
^gatha「商人之導師，遊行善知識，
^gatha貞祥賢良妻，居家善知識，
^gatha宗親相習近，通財善知識，
^gatha自所修功德，後世善知識。」
^cb262b17時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb262b20時，彼天子聞佛所說，歡喜隨喜，稽首佛足，即沒不現。
^n1001【一〇〇一】^cb262b22如是我聞：
一時，佛住舍衛國祇樹給孤獨園。
^cb262b23時，有一天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb262b25時，彼天子而說偈言：
^gatha「冥運持命去，故令人短壽，
^gatha為老所侵迫，而無救護者。
^gatha覩斯老病死，令人大恐怖，
^gatha唯作諸功德，樂住至樂所。」
^cb262c2爾時，世尊說偈答言：
^gatha「冥運持命去，故令人短壽，
^gatha為老所侵迫，而無救護者。
^gatha觀此有餘過，令人大恐怖，
^gatha當斷世貪愛，無餘涅槃樂。」
^cb262c7時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb262c10時，彼天子聞佛所說，歡喜隨喜，稽首佛足，即沒不現。
^n1002【一〇〇二】^cb262c12如是我聞：
一時，佛住舍衛國祇樹給孤獨園。
^cb262c13時，有一天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb262c15時，彼天子說偈問佛：
^gatha「斷除於幾法，幾法應棄捨，
^gatha而復於幾法，增上方便修，
^gatha幾聚應超越，比丘度駃流。」
^cb262c20爾時，世尊說偈答言：
^gatha「斷除五捨五，增修於五根，
^gatha超越五和合，比丘度流淵。」
^cb262c23時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb262c26時，彼天子聞佛所說，歡喜隨喜，稽首佛足，即沒不現。
^n1003【一〇〇三】^cb262c28如是我聞：
一時，佛住舍衛國祇樹給孤獨園。
^cb262c29時，有天子容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb263a2時，彼天子說偈問佛：
^gatha「幾人於覺眠？　幾人於眠覺？
^gatha幾人取塵垢？　幾人得清淨？」
^cb263a6爾時，世尊說偈答言：
^gatha「五人於覺眠，五人於眠覺，
^gatha五人取於垢，五人得清淨。」
^cb263a9時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb263a12時，彼天子聞佛所說，歡喜隨喜，稽首佛足，即沒不現。
^n1004【一〇〇四】^cb263a14如是我聞：
一時，佛住舍衛國祇樹給孤獨園。
^cb263a15時，有天子容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb263a17時，彼天子而說偈言：
^gatha「母子更相喜，牛主樂其牛，
^gatha眾生樂有餘，無樂無餘者。」
^cb263a20爾時，世尊說偈答言：
^gatha「母子更相憂，牛主憂其牛，
^gatha有餘眾生憂，無餘則無憂。」
^cb263a23時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb263a26時，彼天子聞佛所說，歡喜隨喜，稽首佛足，即沒不現。
^n1005【一〇〇五】^cb263a28如是我聞：
一時，佛住舍衛國祇樹給孤獨園。
^cb263a29時，有天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb263b2時，彼天子說偈問佛：
^gatha「何等人之物，何名第一伴，
^gatha以何而活命，眾生何處依。」
^cb263b5爾時，世尊說偈答言：
^gatha「田宅眾生有，賢妻第一伴，
^gatha飲食已存命，業為眾生依。」
^cb263b8時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb263b11時，彼天子聞佛所說，歡喜隨喜，稽首佛足，即沒不現。
^n1006【一〇〇六】^cb263b13如是我聞：
一時，佛住舍衛國祇樹給孤獨園。
^cb263b14時，有天子容色絕妙，來詣佛所，稽首佛足，身諸光明遍照祇樹給孤獨園。
^cb263b15時，彼天子而說偈言：
^gatha「所愛無過子，財無貴於牛，
^gatha光明無過日，薩羅無過海。」
^cb263b19爾時，世尊說偈答言：
^gatha「愛無過於己，財無過於穀，
^gatha光明無過慧，薩羅無過見。」
^cb263b22時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb263b25時，彼天子聞佛所說，歡喜隨喜，稽首佛足，即沒不現。
^n1007【一〇〇七】^cb263b27如是我聞：
一時，佛住舍衛國祇樹給孤獨園。
^cb263b28時，有天子容色絕妙，來詣佛所，稽首禮足，身諸光明遍照祇樹給孤獨園。
^cb263b29時，彼天子而說偈言：
^gatha「剎利兩足尊，𭷟牛四足勝，
^gatha童英為上妻，貴生為上子。」
^cb263c4爾時，世尊說偈答言：
^gatha「正覺兩足尊，生馬四足勝，
^gatha順夫為賢妻，漏盡子之上。」
^cb263c7時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb263c10時，彼天子聞佛所說，歡喜隨喜，稽首佛足，即沒不現。
^n1008【一〇〇八】^cb263c12如是我聞：
一時，佛住舍衛國祇樹給孤獨園。
^cb263c13時，有天子容色絕妙，來詣佛所，稽首佛足，身諸光明遍照祇樹給孤獨園。
^cb263c14時，彼天子而說偈言：
^gatha「從地起眾生，何者為最勝？
^gatha於空墮落者，復以何勝上？
^gatha凡所祈請處，何者最第一？
^gatha於諸言語中，何者為上辯？」
^cb263c20時，有一天子本為田家子，今得生天上，
以本習故，即便說偈答彼天子：
^gatha「五穀從地生，是則為最勝，
^gatha種子於空中，落地為最勝。
^gatha𭷟牛資養人，是則依中勝，
^gatha愛子有所說，是則言中勝。」
^cb263c26彼發問天子語答者言：「我不問汝，何故多言輕躁妄說，
我自說偈問世尊言：
^gatha「從地起眾生，何者為最勝？
^gatha於空墮地者，復以何為勝？
^gatha凡所祈請處，何者為最勝？
^gatha於諸言語中，何者為上辯？」
^cb264a3爾時，世尊說偈答言：
^gatha「從下踊出者，三明為最上，
^gatha從空流下者，三明亦第一，
^gatha賢聖弟子僧，是師依之上，
^gatha如來之所說，諸說之最辯。」
^cb264a8時，彼天子復說偈言：
^gatha「世間幾法起？　幾法相順可？
^gatha世幾法取愛？　世幾法損減？」
^cb264a11爾時，世尊說偈答言：
^gatha「世六法等起，世六法順可，
^gatha世六法取愛，世六法損減。」
^cb264a14時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb264a17時，彼天子聞佛所說，歡喜隨喜，稽首佛足，即沒不現。
^n1009【一〇〇九】^cb264a19如是我聞：
一時，佛住舍衛國祇樹給孤獨園。
^cb264a20時，有天子容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb264a22時，彼天子說偈問佛：
^gatha「誰持世間去，誰拘牽世間？
^gatha何等為一法，制御於世間？」
^cb264a25爾時，世尊說偈答言：
^gatha「心持世間去，心拘引世間，
^gatha其心為一法，能制御世間。」
^cb264a28時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb264b2時，彼天子聞佛所說，歡喜隨喜，稽首佛足，即沒不現。
^n1010【一〇一〇】^cb264b4如是我聞：
一時，佛住舍衛國祇樹給孤獨園。
^cb264b5時，有天子容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb264b7時，彼天子說偈問佛：
^gatha「誰縛於世間，誰調伏令解？
^gatha斷除何等法，說名得涅槃？」
^cb264b10爾時，世尊說偈答言：
^gatha「欲能縛世間，調伏欲解脫，
^gatha斷除愛欲者，說名得涅槃。」
^cb264b13時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb264b16時，彼天子聞佛所說，歡喜隨喜，稽首佛足，即沒不現。
^n1011【一〇一一】^cb264b18如是我聞：
一時，佛住舍衛國祇樹給孤獨園。
^cb264b19時，有一天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb264b21時，彼天子說偈問佛：
^gatha「誰掩於世間？　誰遮絡世間？
^gatha誰結縛眾生？　何處建立世？」
^cb264b25爾時，世尊說偈答言：
^gatha「衰老掩世間，死遮絡世間，
^gatha愛繫縛眾生，法建立世間。」
^cb264b28時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb264c2時，彼天子聞佛所說，歡喜隨喜，稽首佛足，即沒不現。
^n1012【一〇一二】^cb264c4如是我聞：
一時，佛住舍衛國祇樹給孤獨園。
^cb264c5時，有一天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb264c7時，彼天子說偈問佛：
^gatha「誰隱彼世間，誰繫於世間，
^gatha誰憶於眾生，誰建眾生幢？」
^cb264c11爾時，世尊說偈答言：
^gatha「無明覆世間，愛結縛眾生，
^gatha隱覆憶眾生，我慢眾生幢。」
^cb264c14時，彼天子即復說偈而問佛言：
^gatha「誰無有覆蓋，誰復無愛結，
^gatha誰即出隱覆，誰不建慢幢？」
^cb264c17爾時，世尊說偈答言：
^gatha「如來等正覺，正智心解脫，
^gatha不為無明覆，亦無愛結繫，
^gatha超出於隱覆，摧滅我慢幢。」
^cb264c21時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb264c24時，彼天子聞佛所說，歡喜隨喜，稽首佛足，即沒不現。
^n1013【一〇一三】^cb264c26如是我聞：
一時，佛住舍衛國祇樹給孤獨園。
^cb264c27時，有一天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb264c29時，彼天子說偈問佛：
^gatha「何等為上士，所有資財物？
^gatha云何善修習，而致於安樂？
^gatha云何眾味中，得為最上味？
^gatha云何眾生中，得為第一壽？」
^cb265a6爾時，世尊說偈答言：
^gatha「清淨信樂心，名士夫勝財。
^gatha修行於正法，能招安樂果。
^gatha真諦之妙說，是則味之上。
^gatha賢聖智慧命，是為壽中最。」
^cb265a11時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb265a14時，彼天子聞佛所說，歡喜隨喜，稽首佛足，即沒不現。
^n1014【一〇一四】^cb265a16如是我聞：
一時，佛住舍衛國祇樹給孤獨園。
^cb265a17時，有一天子，容色絕妙，於後夜時來詣佛所，
稽首佛足，退坐一面。
身諸光明遍照祇樹給孤獨園。
^cb265a19時，彼天子說偈問佛：
^gatha「云何為比丘，同己之第二？
^gatha云何為比丘，隨順教授者？
^gatha比丘於何處，遊心自娛樂，
^gatha娛樂彼處已，能斷諸結縛？」
^cb265a25爾時，世尊說偈答言：
^gatha「信為同己二，智慧教授者，
^gatha涅槃喜樂處，比丘斷結縛。」
^cb265a28時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb265b2時，彼天子聞佛所說，歡喜隨喜，稽首佛足，即沒不現。
^n1015【一〇一五】^cb265b4如是我聞：
一時，佛住舍衛國祇樹給孤獨園。
^cb265b5時，有天子容色絕妙，於後夜時來詣佛所，
稽首佛足，身諸光明遍照祇樹給孤獨園。
^cb265b7時，彼天子說偈問佛：
^gatha「云何善至老？　云何善建立？
^gatha云何為人寶？　云何賊不奪？」
^cb265b10爾時，世尊說偈答言：
^gatha「正戒善至老，淨信善建立，
^gatha智慧為人寶，功德賊不奪。」
^cb265b13時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb265b16時，彼天子聞佛所說，歡喜隨喜，稽首佛足，即沒不現。
^n1016【一〇一六】^cb265b18如是我聞：
一時，佛在舍衛國祇樹給孤獨園。
^cb265b19時，有天子容色絕妙，來詣佛所，稽首佛足，身諸光明遍照祇樹給孤獨園。
^cb265b21時，彼天子說偈問佛：
^gatha「何法生眾生，何等前驅馳，
^gatha云何起生死，何者不解脫？」
^cb265b24爾時，世尊說偈答言：
^gatha「愛欲生眾生，意在前驅馳，
^gatha眾生起生死，苦法不解脫。」
^cb265b27時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb265c1時，彼天子聞佛所說，歡喜隨喜，稽首佛足，即沒不現。
^n1017【一〇一七】^cb265c3如是我聞：
一時，佛在舍衛國祇樹給孤獨園。
^cb265c4時，有天子容色絕妙，於後夜時來詣佛所，
稽首佛足，身諸光明遍照祇樹給孤獨園。
^cb265c6時，彼天子說偈問佛：
^gatha「何法生眾生？　何等前驅馳？
^gatha云何起生死？　何法可依怙？」
^cb265c9爾時，世尊說偈答言：
^gatha「愛欲生眾生，意在前驅馳，
^gatha眾生起生死，業者可依怙。」
^cb265c12時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb265c15時，彼天子聞佛所說，歡喜隨喜，稽首佛足，即沒不現。
^n1018【一〇一八】^cb265c17如是我聞：
一時，佛在舍衛國祇樹給孤獨園。
^cb265c18時，有天子容色絕妙，於後夜時來詣佛所，
稽首佛足，身諸光明遍照祇樹給孤獨園。
^cb265c20時，彼天子說偈問佛：
^gatha「何法生眾生？　何等前驅馳？
^gatha云何起生死？　何法甚可畏？」
^cb265c23爾時，世尊說偈答言：
^gatha「愛欲生眾生，意在前驅馳，
^gatha眾生起生死，業為甚可畏。」
^cb265c26時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb265c29時，彼天子聞佛所說，歡喜隨喜，稽首佛足，即沒不現。
^n1019【一〇一九】^cb266a2如是我聞：
一時，佛在舍衛國祇樹給孤獨園。
^cb266a3時，有天子容色絕妙，於後夜時來詣佛所，
稽首佛足，身諸光明遍照祇樹給孤獨園。
^cb266a5時，彼天子說偈問佛：
^gatha「何名為非道？　云何日夜遷？
^gatha云何垢梵行？　云何累世間？」
^cb266a8爾時，世尊說偈答言：
^gatha「貪欲名非道，壽命日夜遷，
^gatha女人梵行垢，女則累世間。
^gatha熾然修梵行，已洗諸非水。」
^cb266a12時彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb266a15時，彼天子聞佛所說，歡喜隨喜，稽首佛足，即沒不現。
^n1020【一〇二〇】^cb266a17如是我聞：
一時，佛在舍衛國祇樹給孤獨園。
^cb266a18時，有天子容色絕妙，於後夜時來詣佛所，
稽首佛足，身諸光明遍照祇樹給孤獨園。
^cb266a20時，彼天子說偈問佛：
^gatha「何法映世間？　何法無有上？
^gatha何等為一法，普制御眾生？」
^cb266a23爾時，世尊說偈答言：
^gatha「名者映世間，名者世無上，
^gatha唯有一名法，能制御世間。」
^cb266a26時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb266a29時，彼天子聞佛所說，歡喜隨喜，稽首佛足，即沒不現。
^n1021【一〇二一】^cb266b2如是我聞：
一時，佛在舍衛國祇樹給孤獨園。
^cb266b3時，有天子容色絕妙，於後夜時來詣佛所，
稽首佛足，身諸光明遍照祇樹給孤獨園。
^cb266b5時，彼天子說偈問佛：
^gatha「何法為偈因？　以何莊嚴偈？
^gatha偈者何所依？　何者為偈體？」
^cb266b8爾時，世尊說偈答言：
^gatha「欲者是偈因，文字莊嚴偈，
^gatha名者偈所依，造作為偈體。」
^cb266b11時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb266b14時，彼天子聞佛所說，歡喜隨喜，稽首佛足，即沒不現。
^n1022【一〇二二】^cb266b16如是我聞：
一時，佛住舍衛國祇樹給孤獨園。
^cb266b17時，有天子容色絕妙，於後夜時來詣佛所，
稽首佛足，却坐一面，身諸光明遍照祇樹給孤獨園。
^cb266b19時，彼天子說偈問佛：
^gatha「云何知車乘？　云何復知火？
^gatha云何知國土？　云何知妻婦？」
^cb266b23爾時，世尊說偈答言：
^gatha「見幢蓋知車，見煙則知火，
^gatha見王知國土，見夫知其妻。」
^cb266b26時，彼天子復說偈言：
^gatha「久見婆羅門，逮得般涅槃，
^gatha一切怖已過，永超世恩愛。」
^cb266b29時，彼天子聞佛所說，歡喜隨喜，稽首佛足，即沒不現。
雜阿含經卷第三十六

^pb1^folio#agms37雜阿含經卷第三十七
^ck39【病相應1023】^au〔宋天竺三藏求那跋陀羅譯〕
^n1023【一〇二三】^cb266c9如是我聞：
一時，佛住舍衛國祇樹給孤獨園。
時，有尊者叵求那住東園鹿母講堂，疾病困篤。
^cb266c11尊者阿難往詣佛所，稽首禮足，退住一面，
白佛言：「世尊！尊者叵求那住東園鹿母講堂，
疾病困篤，如是病比丘多有死者。
善哉！世尊！願至東園鹿母講堂尊者叵求那所，以哀愍故！」
^cb266c15爾時，世尊默然而許，至日晡時，從禪覺，
往詣東園鹿母講堂，至尊者叵求那房，
敷座而坐，為尊者叵求那種種說法，示、
教、照、喜；示、教、照、喜已，從坐起去。
^cb266c19尊者叵求那，世尊去後，尋即命終。
當命終時，諸根喜悅，顏貌清淨，膚色鮮白。
^cb266c20時，尊者阿難供養尊者叵求那舍利已，
往詣佛所，稽首佛足，却住一面，白佛言：「世尊！
尊者叵求那，世尊來後，尋便命終，臨命終時，
諸根喜悅，膚色清淨，鮮白光澤。
不審世尊！彼當生何趣？
云何受生，後世云何？」
^cb266c25佛告阿難：「若有比丘先未病時，未斷五下分結，
若覺病起，其身苦患，心不調適，生分微弱，
得聞大師教授、教誡種種說法，彼聞法已，斷五下分結。
阿難！是則大師教授設法福利。
^cb266c29「復次，阿難！若有比丘先未病時，未斷五下分結，
然後病起，身遭苦患，生分轉微，不蒙大師教授、
教誡說法，然遇諸餘多聞大德修梵行者教授、
教誡說法，得聞法已，斷五下分結。
阿難！是名教授、教誡聽法福利。
^cb267a5「復次，阿難！若比丘先未病時，不斷五下分結，
乃至生分微弱，不聞大師教授、教誡說法，
復不聞餘多聞大德諸梵行者教授、教誡說法，
然彼先所受法，獨靜思惟，稱量觀察，得斷五下分結。
阿難！是名思惟觀察先所聞法所得福利。
^cb267a10「復次，阿難！若有比丘先未病時，斷五下分結，
不得無上愛盡解脫，不起諸漏，心善解脫，
然後得病，身遭苦患，生分微弱，得聞大師教授、
教誡說法，得無上愛盡解脫，不起諸漏，離欲解脫。
阿難！是名大師說法福利。
^cb267a15「復次，阿難！若有比丘先未病時，斷五下分結，
不得無上愛盡解脫，不起諸漏，離欲解脫，
覺身病起，極遭苦患，不得大師教授、教誡說法，
然得諸餘多聞大德諸梵行者教授、教誡說法，
得無上愛盡解脫，不起諸漏，離欲解脫。
阿難！是名教授教誡聞法福利。
^cb267a21「復次，阿難！若有比丘先未病時，斷五下分結，
不得無上愛盡解脫，不起諸漏，離欲解脫。
其身病起，極生苦患，不得大師教授、教誡說法，
不得諸餘多聞大德教授、教誡說法，然先所聞法，
獨一靜處，思惟稱量觀察，得無上愛盡解脫，
不起諸漏，離欲解脫。
阿難！是名思惟先所聞法所得福利。
^cb267a28「何緣叵求那比丘不得諸根欣悅，色貌清淨，膚體鮮澤？
叵求那比丘先未病時，未斷五下分結，
彼親從大師聞教授、教誡說法，斷五下分結，世尊為彼尊者叵求那受阿那含記。」
^cb267b3佛說此經已，尊者阿難聞佛所說，歡喜隨喜，作禮而去。
^n1024【一〇二四】^cb267b5如是我聞：
一時，佛住舍衛國祇樹給孤獨園。
^cb267b6爾時，尊者阿濕波誓住東園鹿母講堂，
身遭重病，極生苦患。
尊者富隣尼瞻視供給……如前跋迦梨修多羅廣說，
謂說三受，乃至「轉增無損。」
^cb267b9佛告阿濕波誓：「汝莫變悔！」
^cb267b10阿濕波誓白佛言：「世尊！
我實有變悔。」
佛告阿濕波誓：「汝得無破戒耶？」
^cb267b11阿濕波誓白佛言：「世尊！
我不破戒。」
^cb267b12佛告阿濕波誓：「汝不破戒，何為變悔？」
^cb267b13阿濕波誓白佛言：「世尊！
我先未病時，得身息樂正受多修習；我於今日不復能得入彼三昧，
我作是思惟：『將無退失是三昧耶？』」
^cb267b16佛告阿濕波誓：「我今問汝，隨意答我。
阿濕波誓，汝見色即是我、異我、相在不？」
^cb267b18阿濕波誓白佛言：「不也，世尊！」
復問：「汝見受、想、行、識是我、異我、相在不？」
^cb267b19阿濕波誓白佛言：「不也，世尊！」
^cb267b20佛告阿濕波誓：「汝既不見色是我、異我、
相在，不見受、想、行、識是我、異我、相在，何故變悔？」
^cb267b22阿濕波誓白佛言：「世尊！
不正思惟故。」
^cb267b23佛告阿濕波誓：「若沙門、婆羅門三昧堅固，
三昧平等，若不得入彼三昧，不應作念：『我於三昧退減。』
若復聖弟子不見色是我、異我、相在，不見受、
想、行、識是我、異我、相在，但當作是覺知：
『貪欲永盡無餘，瞋恚、愚癡永盡無餘。』
貪、恚、癡永盡無餘已，一切漏盡，無漏心解脫、
慧解脫，現法自知作證：『我生已盡，梵行已立，
所作已作，自知不受後有。』」
^cb267c2佛說是法時，尊者阿濕波誓不起諸漏，
心得解脫，歡喜踊悅。
歡喜踊悅故，身病即除。
^cb267c4佛說此經，令尊者阿濕波誓歡喜隨喜已，從坐起而去。
^cb267c5差摩迦修多羅如五受陰處說。
^n1025【一〇二五】^cb267c7如是我聞：
一時，佛住舍衛國祇樹給孤獨園。
時，有異比丘年少新學，於此法、律出家未久，
少知識，獨一客旅，無人供給，住邊聚落客僧房中，疾病困篤。
^cb267c10時，有眾多比丘詣佛所，稽首禮足，却坐一面，
白佛言：「世尊！有一比丘年少新學，乃至疾病困篤，住邊聚落客僧房中。
有是病比丘多死無活。
善哉！世尊！往彼住處，以哀愍故！」
^cb267c14爾時，世尊默然而許。
即日晡時從禪覺，至彼住處。
^cb267c15彼病比丘遙見世尊，扶床欲起。
^cb267c16佛告比丘：「息臥勿起！
云何？比丘！苦患寧可忍不？
……」如前差摩迦修多羅廣說如是三受，
乃至「病苦但增不損。」
^cb267c19佛告病比丘：「我今問汝，隨意答我。
汝得無變悔耶？」
^cb267c20病比丘白佛：「實有變悔。
世尊！」
^cb267c21佛告病比丘：「汝得無犯戒耶？」
病比丘白佛言：「世尊！
實不犯戒。」
^cb267c22佛告病比丘：「汝若不犯戒，何為變悔？」
^cb267c23病比丘白佛：「世尊！
我年幼稚出家未久，於過人法勝妙知見未有所得，
我作是念：『命終之時，知生何處？』
故生變悔。」
^cb267c26佛告比丘：「我今問汝，隨意答我。
云何？比丘！有眼故有眼識耶？」
^cb267c27比丘白佛：「如是，世尊！」
^cb267c28復問：「比丘！於意云何？
有眼識故有眼觸、眼觸因緣生內受，若苦、
若樂、不苦不樂耶？」
^cb268a1比丘白佛：「如是，世尊！」
耳、鼻、舌、身、意亦如是說。
^cb268a2「云何？比丘！若無眼則無眼識耶？」
比丘白佛：「如是，世尊！」
^cb268a3復問：「比丘！若無眼識則無眼觸耶？
若無眼觸，則無眼觸因緣生內受，若苦、
若樂、不苦不樂耶？」
^cb268a5比丘白佛：「如是，世尊！」
耳、鼻、舌、身、意亦如是說。
^cb268a6「是故，比丘！當善思惟如是法，得善命終，後世亦善。」
爾時，世尊為病比丘種種說法，示、教、照、
喜已，從坐起去。
^cb268a9時，病比丘，世尊去後，尋即命終。
臨命終時，諸根喜悅，顏貌清淨，膚色鮮白。
^cb268a10時，眾多比丘詣佛所，稽首禮足，退坐一面，
白佛言：「世尊！彼年少比丘疾病困篤，尊者今已命終。
當命終時，諸根喜悅，顏貌清淨，膚色鮮白。
云何？世尊！如是比丘當生何處？
云何受生？後世云何？」
^cb268a15佛告諸比丘：「彼命過比丘是真寶物，聞我說法，
分明解了，於法無畏，得般涅槃，汝等但當供養舍利。」
^cb268a17世尊爾時為彼比丘受第一記。
^cb268a18佛說此經已，諸比丘聞佛所說，歡喜奉行。
^n1026【一〇二六】^cb268a20如是我聞：
一時，佛住舍衛國祇樹給孤獨園……如上說。
差別者：「諦聽，善思，當為汝說。
若彼比丘作如是念：『我此識身及外境界一切相，
無有我、我所見、我慢繫著使，及心解脫、
慧解脫，現法自知作證具足住；於此識身及外境界一切相，
無有我、我所見、我慢繫著使，及彼心解脫、
慧解脫，現法自知作證具足住。』
彼比丘：『我此識身及外境界一切相，無有我、
我所見、我慢繫著使，及心解脫、慧解脫，
現法自知作證具足住；於此識身及外境界一切相，
無有我、我所見、我慢繫著使，及心解脫、
慧解脫，現法自知作證具足住。』
若彼比丘於此識身及外境界一切相，
無有我、我所見、我慢繫著使，及心解脫、
慧解脫，現法自知作證具足住；於此識身及外境界一切相，
無有我、我所見、我慢繫著使，及彼心解脫、
慧解脫，現法自知作證具足住者，是名比丘斷愛欲，
轉諸結，止慢無間等，究竟苦邊。」
^cb268b8佛說此經已，諸比丘聞佛所說，歡喜奉行。
^n1027【一〇二七】^cb268b10如是我聞：
一時，佛住舍衛國祇樹給孤獨園……如上說。
差別者，乃至佛告病比丘：「汝不自犯戒耶？」
^cb268b12比丘白佛言：「世尊！
我不以持淨戒故，於世尊所修梵行。」
^cb268b13佛告比丘：「汝以何等法故，於我所修梵行？」
^cb268b14比丘白佛：「為離貪欲故，於世尊所修梵行；
為離瞋恚、愚癡故，於世尊所修梵行。」
^cb268b16佛告比丘：「如是，如是。
汝正應為離貪欲故，於我所修梵行；離瞋恚、
愚癡故，於我所修梵行。
比丘！貪欲纏故，不得離欲；無明纏故，慧不清淨。
是故，比丘！於欲離欲心解脫，離無明故慧解脫。
若比丘於欲離欲心解脫身作證，離無明故慧解脫，
是名比丘斷諸愛欲，轉結縛，止慢無間等，究竟苦邊。
是故，比丘！於此法善思惟……」如前廣說，
乃至「受第一記。」
^cb268b25佛說此經已，諸比丘聞佛所說，歡喜隨喜，作禮而去。
^n1028【一〇二八】^cb268b27如是我聞：
一時，佛住舍衛國祇樹給孤獨園。
時，有眾多比丘集於伽梨隸講堂。
時，多有比丘疾病。
^cb268b29爾時，世尊晡時從禪覺，往至伽梨隸講堂，於大眾前敷座而坐。
坐已，告諸比丘：「當正念正智以待時，是則為我隨順之教。
比丘！云何為正念？
謂比丘內身身觀念處，精勤方便，正念正智，
調伏世間貪憂；外身身觀念處、內外身身觀念處，
內受、外受、內外受，內心、外心、內外心，內法、
外法、內外法法觀念處，精勤方便，正念正智，
調伏世間貪憂，是名比丘正憶念。
^cb268c7「云何正智？謂比丘若來若去，正知而住，
瞻視觀察，屈申俯仰，執持衣鉢，行、住、坐、
臥、眠、覺，乃至五十、六十，依語默正智行。
比丘！是名正智。
^cb268c10「如是，比丘！正念正智住者能起樂受，有因緣，非無因緣。
云何因緣？謂緣於身，作是思惟：『我此身無常、
有為、心因緣生；樂受亦無常、有為、心因緣生。』
身及樂受觀察無常，觀察生滅，觀察離欲，
觀察滅盡，觀察捨彼，觀察身及樂受無常，
乃至捨已，若於身及樂受貪欲使者永不復使。
^cb268c17「如是，正念正智生苦受因緣，非不因緣。
云何為因緣？如是緣身，作是思惟：『我此身無常、
有為、心因緣生；苦受亦無常、有為、心因緣生。』
身及苦受觀察無常，乃至捨，於此及苦受瞋恚所使，永不復使。
^cb268c21「如是，正念正智生不苦不樂受因緣，非不因緣。
云何因緣？謂身因緣，作是思惟：『我此身無常、
有為、心因緣生；彼不苦不樂受亦無常、
有為、心因緣生。』彼身及不苦不樂受觀察無常，
乃至捨，若所有身及不苦不樂受無明使使，使永不復使。
多聞聖弟子如是觀者，於色厭離，於受、
想、行、識厭離，厭離已離欲，離欲已解脫，
解脫知見：『我生已盡，梵行已立，所作已作，自知不受後有。』」
^cb268c30爾時，世尊即說偈言：
^gatha「樂覺所覺時，莫能知樂覺，
^gatha貪欲使所使，不見於出離。
^gatha苦受所覺時，莫能知苦受，
^gatha瞋恚使所使，不見出離道。
^gatha不苦不樂受，等正覺所說，
^gatha彼亦不能知，終不度彼岸。
^gatha若比丘精勤，正智不傾動，
^gatha於彼一切受，黠慧能悉知。
^gatha能知諸受已，現法盡諸漏，
^gatha依慧而命終，涅槃不墮數。」
^cb269a11佛說此經已，諸比丘聞佛所說，歡喜奉行。
^n1029【一〇二九】^cb269a12如是我聞：
一時，佛住舍衛國祇樹給孤獨園……如上說。
時，有眾多比丘集會迦梨隸講堂，多有疾病……如上說。
差別者：「乃至聖弟子如是觀者，於色解脫，
於受、想、行、識解脫，我說是等解脫生、老、
病、死。」
^cb269a16爾時，世尊即說偈言：
^gatha「智慧多聞者，非不覺諸受，
^gatha若於苦樂受，分別諦明了。
^gatha當知堅固事，凡夫有昇降，
^gatha於樂不染著，於苦不傾動。
^gatha知受不受生，依於貪恚覺，
^gatha斷除斯等已，其心善解脫。
^gatha繫念緣妙境，正向待終期，
^gatha若比丘精勤，正智不傾動。
^gatha於此一切受，慧者能覺知，
^gatha了知諸受已，現法盡諸漏。
^gatha依慧而命終，涅槃不墮數。」
^cb269a29佛說此經已，諸比丘歡喜，作禮而去。
^n1030【一〇三〇】^cb269b1如是我聞：
一時，佛住舍衛國祇樹給孤獨園。
^cb269b2爾時，給孤獨長者得病，身極苦痛。
世尊聞已，晨朝著衣持鉢，入舍衛城乞食，次第乞食至給孤獨長者舍。
^cb269b4長者遙見世尊，馮床欲起。
^cb269b5世尊見已，即告之言：「長者勿起！
增其苦患。」世尊即坐，告長者言：「云何？
長者，病可忍不？身所苦患，為增、為損？」
^cb269b7長者白佛：「甚苦！世尊！
難可堪忍……」乃至說三受，如差摩修多羅廣說，
乃至「苦受但增不損。」
^cb269b9佛告長者：「當如是學：『於佛不壞淨，於法、
僧不壞淨，聖戒成就。』」
^cb269b11長者白佛：「如世尊說四不壞淨，我有此法，此法中有我。
世尊！我今於佛不壞淨，法、僧不壞淨，聖戒成就。」
^cb269b13佛告長者：「善哉！善哉！」
即記長者得阿那含果。
^cb269b14長者白佛：「唯願世尊今於此食。」
爾時，世尊默而許之。
^cb269b16長者即勅辦種種淨美飲食，供養世尊。
世尊食已，為長者種種說法，示、教、照、喜已，從坐起而去。
^n1031【一〇三一】^cb269b19如是我聞：
一時，佛住舍衛國祇樹給孤獨園。
^cb269b20時，尊者阿難聞給孤獨長者身遭苦患，往詣其舍。
長者遙見阿難，馮床欲起……乃至說三受，
如前叉摩修多羅廣說，乃至「苦患但增不損。」
^cb269b23時，尊者阿難告長者言：「勿恐怖！
若愚癡無聞凡夫不信於佛，不信法、僧，
聖戒不具，故有恐怖，亦畏命終及後世苦。
汝今不信已斷、已知，於佛淨信具足，於法、
僧淨信具足，聖戒成就。」
^cb269b27長者白尊者阿難：「我今何所恐怖？
我始於王舍城寒林中丘塜間見世尊，
即得於佛不壞淨，於法、僧不壞淨，聖戒成就。
自從是來，家有錢財悉與佛、弟子，比丘、
比丘尼、優婆塞、優婆夷共。」
^cb269c2尊者阿難言：「善哉！
長者！汝自記說是須陀洹果。」
^cb269c3長者白尊者阿難：「可就此食。」
^cb269c4尊者阿難默然受請。
^cb269c5即辦種種淨美飲食，供養尊者阿難，食已，
復為長者種種說法，示、教、照、喜已，從坐起而去。
^n1032【一〇三二】^cb269c8如是我聞：
一時，佛住舍衛國祇樹給孤獨園。
^cb269c9爾時，尊者舍利弗聞給孤獨長者身遭苦患。
聞已，語尊者阿難：「知不？
給孤獨長者身遭苦患，當共往看。」
尊者阿難默然而許。
^cb269c12時，尊者舍利弗與尊者阿難共詣給孤獨長者舍。
長者遙見尊者舍利弗，扶床欲起……乃至說三種受，
如叉摩修多羅廣說，「身諸苦患轉增無損。」
^cb269c15尊者舍利弗告長者言：「當如是學：『不著眼，
不依眼界生貪欲識；不著耳、鼻、舌、身，意亦不著，不依意界生貪欲識。
不著色，不依色界生貪欲識；不著聲、香、
味、觸、法，不依法界生貪欲識。
不著於地界，不依地界生貪欲識；不著於水、
火、風、空、識界，不依識界生貪欲識。
不著色陰，不依色陰生貪欲識；不著受、
想、行、識陰，不依識陰生貪欲識。』」
^cb269c23時，給孤獨長者悲歎流淚。
尊者阿難告長者言：「汝今怯劣耶？」
^cb269c25長者白阿難：「不怯劣也。
我自顧念，奉佛以來二十餘年，未聞尊者舍利弗說深妙法，
如今所聞。」
^cb269c27尊者舍利弗告長者言：「我亦久來未嘗為諸長者說如是法。」
^cb269c28長者白尊者舍利弗：「有居家白衣，有勝信、
勝念、勝樂，不聞深法，而生退沒。
善哉！尊者舍利弗！
當為居家白衣說深妙法，以哀愍故！
尊者舍利弗！今於此食。」
尊者舍利弗等默然受請。
^cb270a4即設種種淨美飲食，恭敬供養。
食已，復為長者種種說法，示、教、照、喜；示、
教、照、喜已，即從坐起而去。
^n1033【一〇三三】^cb270a7達磨提離長者修多羅亦如世尊為給孤獨長者初修多羅廣說，
第二修多羅亦如是說。
差別者：「若復長者依此四不壞淨已，於上修習六念：
謂念如來事，乃至念天。」
^cb270a11長者白佛言：「世尊！
依四不壞淨，於上修六隨念，我今悉成就，
我常修念如來事，乃至念天。」
^cb270a13佛告長者：「善哉！善哉！
汝今自記阿那含果。」
^cb270a14長者白佛：「唯願世尊受我請食。」
爾時，世尊默然受請。
^cb270a15長者知佛受請已，即具種種淨美飲食，
恭敬供養，世尊食已，復為長者種種說法，
示、教、照、喜已，從坐起而去。
^n1034【一〇三四】^cb270a18如是我聞：
一時，佛住王舍城迦蘭陀竹園。
^cb270a19時，有長壽童子，是樹提長者孫子，身嬰重病。
^cb270a20爾時，世尊聞長壽童子身嬰重病，晨朝著衣持鉢，
入王舍城乞食，次第到長壽童子舍。
長壽童子遙見世尊，扶床欲起……乃至說三受，
如叉摩修多羅廣說，乃至「病苦但增無損。
是故，童子！當如是學：『於佛不壞淨，於法、
僧不壞淨，聖戒成就。』
當如是學。」
^cb270a25童子白佛言：「世尊！
如世尊說四不壞淨，我今悉有，我常於佛不壞淨，
於法、僧不壞淨，聖戒成就。」
^cb270a28佛告童子：「汝當依四不壞淨，於上修習六明分想。
何等為六？謂一切行無常想、無常苦想、
苦無我想、觀食想、一切世間不可樂想、死想。」
^cb270b2童子白佛言：「如世尊說，依四不壞淨，修習六明分想，我今悉有。
然我作是念：『我命終後，不知我祖父樹提長者當云何？』」
^cb270b5爾時，樹提長者語長壽童子言：「汝於我所，故念且停。
汝今且聽世尊說法，思惟憶念，可得長夜福利安樂饒益。」
^cb270b7時，長壽童子言：「我於一切諸行當作無常想、
無常苦想、苦無我想、觀食想、一切世間不可樂想、
死想，常現在前。」
^cb270b10佛告童子：「汝今自記斯陀含果。」
^cb270b11長壽童子白佛言：「世尊！
唯願世尊住我舍食。」
爾時世尊默然而許。
^cb270b12長壽童子即辦種種淨美飲食，恭敬供養。
世尊食已，復為童子種種說法，示、教、照、
喜已，從坐起而去。
^n1035【一〇三五】^cb270b15如是我聞：
一時，佛住波羅㮈國仙人住處鹿野苑中。
^cb270b16時，婆藪長者身遭苦患。
爾時，世尊聞婆藪長者身遭苦患……如前達摩提那長者修多羅廣說，
得阿那含果記，乃至從坐起而去。
^n1036【一〇三六】^cb270b20如是我聞：
一時，佛住迦毘羅衛國尼拘律園中。
^cb270b21時，有釋氏沙羅疾病委篤。
爾時，世尊聞釋氏沙羅疾病委篤，晨朝著衣持鉢，
入迦維羅衛國乞食，次到釋氏沙羅舍。
釋氏沙羅遙見世尊，扶床欲起……乃至說三受，
如差摩迦修多羅廣說，乃至「患苦但增不損。
是故，釋氏沙羅，當如是學：『於佛不壞淨，
於法、僧不壞淨，聖戒成就。』」
^cb270b27釋氏沙羅白佛言：「如世尊說：『於佛不壞淨，
於法、僧不壞淨，聖戒成就。』
我悉有之，我常於佛不壞淨，於法、僧不壞淨，聖戒成就。」
^cb270c1佛告釋氏沙羅：「是故，汝當依佛不壞淨，
法、僧不壞淨，聖戒成就，於上修習五喜處。
何等為五？謂念如來事，乃至自所施法。」
^cb270c4釋氏沙羅白佛言：「如世尊說，依四不壞淨，
修五喜處，我亦有之，我常念如來事，乃至自所施法。」
^cb270c6佛言：「善哉！善哉！汝今自記斯陀含果。」
^cb270c7沙羅白佛：「唯願世尊今我舍食。」
爾時，世尊默然而許。
^cb270c8沙羅長者即辦種種淨美飲食，恭敬供養，
世尊食已，復為沙羅長者種種說法，示、
教、照、喜已，從坐起而去。
^n1037【一〇三七】^cb270c12如是我聞：
一時，佛住那梨聚落曲谷精舍。
^cb270c13爾時，耶輸長者疾病困篤……如是乃至得阿那含果記，如達摩提那修多羅廣說。
^n1038【一〇三八】^cb270c15如是我聞：
一時，佛住瞻婆國竭伽池側。
時，有摩那提那長者疾病新差。
^cb270c16時，摩那提長者語一士夫言：「善男子！
汝往尊者阿那律所，為我稽首阿那律足，
問訊起居輕利、安樂住不？
明日通身四人願受我請。
若受請者，汝復為我白言：『我俗人多有王家事，
不能得自往奉迎，唯願尊者時到，通身四人來赴我請，哀愍故！』」
^cb270c22時，彼男子受長者教，詣尊者阿那律所，稽首禮足。
白言尊者：「摩那提那長者敬禮問訊：『少病少惱、
起居輕利、安樂住不？
唯願尊者通身四人明日日中，哀受我請。』」
時，尊者阿那律默然受請。
^cb270c26時，彼士夫復以摩那提那長者語白尊者阿那律：
「我是俗人，多有王家事，不得躬自奉迎，
唯願尊者通身四人明日日中，哀受我請，憐愍故！」
^cb271a1尊者阿那律陀言：「汝且自安！
我自知時，明日通身四人往詣其舍。」
^cb271a2時，彼士夫受尊者阿那律教，還白長者：「阿梨！
當知我已詣尊者阿那律，具宣尊意。
尊者阿那律言：『汝且自安，我自知時。』」
^cb271a5彼長者摩那提那夜辦淨美飲食。
晨朝復告彼士夫：「汝往至彼尊者阿那律所，
白言：『時到。』」
^cb271a7時，彼士夫即受教，行詣尊者阿那律所，
稽首禮足，白言：「供具已辦，唯願知時！」
^cb271a9時，尊者阿那律著衣持鉢，通身四人詣長者舍。
^cb271a10時，摩那提那長者婇女圍遶，住內門左，
見尊者阿那律，舉體執足敬禮，引入就坐，
各別稽首，問訊起居，退坐一面。
^cb271a12尊者阿那律問訊長者：「堪忍安樂住不？」
^cb271a13長者答言：「如是，尊者！
堪忍樂住。先遭疾病，當時委篤，今已蒙差。」
^cb271a15尊者阿那律問長者言：「汝住何住，能令疾病苦患時得除差？」
^cb271a16長者白言：「尊者阿那律！
我住四念處，專修繫念故，身諸苦患時得休息。
何等為四？謂內身身觀念住，精勤方便，
正念正智，調伏世間貪憂。
外身、內外身，內受、外受、內外受，內心、外心、
內外心，內法、外法、內外法法觀念住，精勤方便，
正念正智，調伏世間貪憂。
如是，尊者阿那律！
我於四念處繫心住故，身諸苦患時得休息，
尊者阿那律，住故，身諸苦患時得休息。」
^cb271a24尊者阿那律告長者言：「汝今自記阿那含果。」
^cb271a25時，摩那提那長者以種種淨美飲食自手供養，自恣飽滿。
食已，澡漱畢，摩那提那長者復坐卑床，聽說法。
尊者阿那律種種說法，示、教、照、喜已，從坐起去。
^ck40【業報相應1039】^n1039【一〇三九】^cb271b1如是我聞：
一時，佛住王舍城金師精舍。
時，有淳陀長者來詣佛所，稽首佛足，退坐一面。
^cb271b3爾時，世尊問淳陀長者：「汝今愛樂何等沙門、婆羅門淨行？」
^cb271b4淳陀白佛：「有沙門、婆羅門，奉事於水，事毘濕波天，
執杖澡罐，常淨其手。
如是正士能善說法言：『善男子！
月十五日，以胡麻屑、菴摩羅屑以澡其髮，
修行齋法，被著新淨長髮白㲲，牛糞塗地而臥其上。
善男子！晨朝早起，以手觸地，作如是言：
「此地清淨，我如是淨。」
手執牛糞團并把生草，口說是言：「此是清淨，我如是淨。」
若如是者，見為清淨，不如是者，永不清淨。』
世尊！如是像類沙門、婆羅門，若為清淨，我所宗仰。」
^cb271b14佛告淳陀：「有黑法、黑報，不淨、不淨果，負重向下。
成就如此諸惡法者，雖復晨朝早起，以手觸地，
唱言清淨，猶是不淨；正復不觸，亦不清淨。
執牛糞團，并及生草，唱言清淨，亦復不淨；
正復不觸，亦不清淨。
^cb271b18「淳陀！何等為黑、黑報，不淨、不淨果，負重向下，
乃至觸以不觸，悉皆不淨？
淳陀！謂殺生惡業，手常血腥，心常思惟撾捶殺害，
無慚無愧，慳貪悋惜，於一切眾生乃至昆蟲，不離於殺。
於他財物、聚落、空地，皆不離盜。
行諸邪婬，若父母、兄弟、姊妹、夫主、親族，
乃至授花鬘者，如是等護，以力強干，不離邪婬。
不實妄語，或於王家、真實言家、多眾聚集，
求當言處，作不實說，不見言見，見言不見，
不聞言聞，聞言不聞，知言不知，不知言知，
因自因他，或因財利，知而妄語，而不捨離，是名妄語。
兩舌乖離，傳此向彼，傳彼向此，遍相破壞，
令和合者離，離者歡喜，是名兩舌。
不離惡口罵，若人軟語說，悅耳心喜，方正易知，
樂聞無依說，多人愛念，適意、隨順三昧。
捨如是等，而作剛強，多人所惡，不愛、不適意、不順三昧說。
如是等言，不離麁澁，是名惡心。
綺飾壞語，不時言、不實言、無義言、非法言、
不思言，如是等，名壞語。
^cb271c8「不捨離貪，於他財物而起貪欲，言：『此物我有者好。』
不捨瞋恚弊惡，心思惟言：『彼眾生應縛、
應鞭、應伏、應殺。』欲為生難。
不捨邪見顛倒，如是見、如是說：『無施、無報、
無福，無善行惡行、無善惡業果報，無此世、
無他世，無父母、無眾生生世間，無世阿羅漢等趣等向此世他世自知作證：
「我生已盡，梵行已立，所作已作，自知不受後有。」』
淳陀！是名黑、黑報，不淨、不淨果，乃至觸以不觸，皆悉不淨。
^cb271c18「淳陀！有白、白報，淨有、淨果，輕仙上昇，成就已，
晨朝觸地，此淨我淨者，亦得清淨；若不觸者，
亦得清淨，把牛糞團，手執生草，淨因淨果者，
執與不執，亦得清淨。
^cb271c21「淳陀！何等為白、白報，乃至執以不執，亦得清淨？
謂有人不殺生，離殺生，捨刀杖，慚愧，悲念一切眾生。
不偷盜，遠離偷盜，與者取，不與不取，淨心不貪。
離於邪婬，若父母護，乃至授一花鬘者，
悉不強干起於邪婬，離於妄語，審諦實說，
遠離兩舌，不傳此向彼，傳彼向此，共相破壞，
離者令和，和者隨喜，遠離惡口，不剛強，多人樂其所說。
離於壞語，諦說、時說、實說、義說、法說、見說。
離於貪欲，不於他財、他眾具作己有想，
而生貪著，離於瞋恚，不作是念：『撾打縛殺，為作眾難。』
正見成就，不顛倒見，有施、有說報、有福，
有善惡行果報，有此世，有父母、有眾生生，
有世阿羅漢於此世他世現法自知作證：
『我生已盡，梵行已立，所作已作，自知不受後有。』
淳陀！是名白、白報，乃至觸與不觸，皆悉清淨。」
^cb272a8爾時，淳陀長者聞佛所說，歡喜隨喜，作禮而去。
^n1040【一〇四〇】^cb272a10如是我聞：
一時，佛住王舍城金師精舍。
^cb272a11時，有異婆羅門於十五日，洗頭已，受齋法，
被新長髮白㲲，手執生草，來詣佛所，與世尊面相問訊慰勞已，
退坐一面。
^cb272a13爾時，佛告婆羅門：「汝洗頭被新長髮白㲲，是誰家法？」
^cb272a15婆羅門白佛：「瞿曇！
是學捨法。」
佛告婆羅門：「云何婆羅門捨法？」
^cb272a16婆羅門白佛言：「瞿曇！
如是十五日，洗頭受持法齋，著新淨長髮白㲲，
手執生草，隨力所能，布施作福。
瞿曇！是名婆羅門修行捨行。」
^cb272a19佛告婆羅門：「賢聖法、律所行捨行異於此也。」
^cb272a20婆羅門白佛：「瞿曇！
云何為賢聖法、律所行捨行？」
^cb272a21佛告婆羅門：「謂離殺生，不樂殺生……」如前清淨分廣說。
「依於不殺，捨離殺生……」乃至如前清淨分廣說。
「離偷盜，不樂於盜，依於不盜，捨不與取。
離諸邪婬，不樂邪婬，依於不婬，捨非梵行。
離於妄語，不樂妄語，依不妄語，捨不實言。
離諸兩舌，不樂兩舌，依不兩舌，捨別離行。
離於惡口，不樂惡口，依不惡口，捨於麁言。
離諸綺語，不樂綺語，依不綺語，捨無義言。
斷除貪欲，遠離苦貪，依無貪心，捨於愛著。
斷除瞋恚，不生忿恨，依於無恚，捨彼瞋恨。
修習正見，不起顛倒，依於正見，捨彼邪見。
婆羅門！是名賢聖法、律所行捨行。」
^cb272b5婆羅門白佛：「善哉！
瞿曇賢聖法、律所行捨行。」
^cb272b6時，婆羅門聞佛所說，歡喜隨喜，從坐起去。
^n1041【一〇四一】^cb272b8如是我聞：
一時，佛住王舍城迦蘭陀竹園。
^cb272b9時，有生聞梵志來詣佛所，與世尊面相問訊慰勞已，
退坐一面，白佛言：「瞿曇！
我有親族，極所愛念，忽然命終，我為彼故，信心布施。
云何？世尊！彼得受不？」
^cb272b12佛告婆羅門：「非一向得。
若汝親族生地獄中者，得彼地獄眾生食，
以活其命，不得汝所信施飲食；若生畜生、
餓鬼、人中者，得彼人中飲食，不得汝所施者。
婆羅門！餓鬼趣中有一處，名為入處餓鬼，
若汝親族生彼入處餓鬼中者，得汝施食。」
^cb272b18婆羅門白佛：「若我親族不生入處餓鬼趣中者，
我信施，誰應食之？」
^cb272b19佛告婆羅門：「若汝所可為信施親族不生入處餓鬼趣者，
要有餘親族知識生入處餓鬼趣中者，得食之。」
^cb272b22婆羅門白佛：「瞿曇！
若我所為信施親族不生入處餓鬼趣中，
亦無更餘親族知識生入處餓鬼趣者，
此信施食，誰當食之？」
^cb272b25佛告婆羅門：「設使所為施親族知識不生入處餓鬼趣中，
復無諸餘知識生餓鬼者，且信施而自得其福，
彼施者所作信施，而彼施者不失達嚫。」
^cb272b28婆羅門白佛：「云何施者行施，施者得彼達嚫？」
^cb272b29佛告婆羅門：「有人殺生行惡，手常血腥，
乃至十不善業跡……」如淳陀修多羅廣說，
「而復施諸沙門、婆羅門，乃至貧窮、乞士，
悉施錢財、衣被、飲食、燈明、諸莊嚴具。
婆羅門！彼惠施主若復犯戒，生象中者，
以彼曾施沙門、婆羅門錢財、衣被、飲食，
乃至莊嚴眾具故，雖在象中，亦得受彼施報，
衣服、飲食，乃至種種莊嚴眾具。
^cb272c7「若復生牛、馬、驢、騾等種種畜生趣中，以本施惠功德，
悉受其報，隨彼生處所應受用，皆悉得之。
婆羅門！若復施主持戒，不殺、不盜，乃至正見，
布施諸沙門、婆羅門乃至乞士錢財、衣服、
飲食，乃至燈明，緣斯功德，生人道中，坐受其報，
衣被、飲食，乃至燈明眾具。
^cb272c13「復次，婆羅門！若復持戒生天上者，彼諸惠施天上受報，
財寶、衣服、飲食，乃至莊嚴眾具。
婆羅門！是名施者行施，施者受達嚫，果報不失。」
^cb272c16時，生聞婆羅門聞佛所說，歡喜隨喜，從坐起去。
^n1042【一〇四二】^cb272c18如是我聞：
一時，佛在拘薩羅國人間遊行，住鞞羅磨聚落北身恕林中。
^cb272c19鞞羅聚落婆羅門長者聞世尊住聚落北身恕林中，
聞已，共相招集，往詣佛所，稽首佛足，退坐一面，
白佛言：「世尊！何因、何緣有眾生身壞命終，生地獄中？」
^cb272c23佛告諸婆羅門長者：「行非法行、行危嶮行因緣故，
身壞命終，生地獄中。」
諸婆羅門長者白佛：「行何等非法行、危嶮行，
身壞命終，生地獄中？」
^cb272c26佛告婆羅門長者：「殺生，乃至邪見，具足十不善業因緣故。
婆羅門！是非法行、危嶮行，身壞命終，生地獄中。」
^cb272c29婆羅門白佛：「何因緣諸眾生身壞命終，得生天上？」
^cb273a1佛告婆羅門長者：「行法行、行正行，以是因緣故，
身壞命終，得生天上。」
^cb273a2復問：「世尊！行何等法行、何等正行，身壞命終，得生天上？」
^cb273a4佛告婆羅門長者：「謂離殺生，乃至正見，
十善業跡因緣故，身壞命終，得生天上。
婆羅門長者！若有行此法行、行此正行者，
欲求剎利大性家、婆羅門大性家、居士大性家，悉得往生。
所以者何？以法行、正行因緣故。
^cb273a9「若復欲求生四王、三十三天，乃至他化自在天，悉得往生。
所以者何？以法行、正行故，行淨戒者，其心所願，悉自然得。
^cb273a12「若復如是法行、正行者，欲求生梵天，亦得往生。
所以者何？以行正行、法行故，持戒清淨，
心離愛欲，所願必得。
^cb273a14「若復欲求往生光音、遍淨，乃至阿伽尼吒，亦復如是。
所以者何？以彼持戒清淨，心離欲故。
^cb273a16「若復欲求離欲、惡不善法，有覺有觀，乃至第四禪具足住，悉得成就。
所以者何？以彼法行、正行故，持戒清淨，
心離愛欲，所願必得。
^cb273a19「欲求慈、悲、喜、捨，空入處、識入處、無所有入處、非想非非想入處皆悉得。
所以者何？以法行、正行故，持戒清淨，心離愛欲，所願必得。
^cb273a22「欲求斷三結，得須陀洹、斯陀含、阿那含果，
無量神通，天耳、他心智、宿命智、生死智、漏盡智皆悉得。
所以者何？以法行、正行故，持戒、離欲，所願必得。」
^cb273a26時，婆羅門長者聞佛所說，歡喜隨喜，作禮而去。
^n1043【一〇四三】^cb273a28如是我聞：
一時，佛在拘薩羅國人間遊行，住鞞羅磨聚落北身恕林中。
^cb273a29時，鞞羅磨聚落中，婆羅門長者聞世尊住鞞羅磨聚落身恕林中，
聞已，乘白馬車，多將翼從，持金斗、傘蓋、
金澡瓶，出鞞羅磨聚落，詣身恕林。
至道口，下車步進，入於園門，至世尊前，
面相問訊慰勞已，退坐一面，白佛言：「瞿曇！
何因、何緣有人命終生地獄中，乃至生天？
……」如上修多羅廣說。
^cb273b7時，鞞羅磨婆羅門聞佛所說，歡喜隨喜，從坐起而去。
^n1044【一〇四四】^cb273b9如是我聞：
一時，佛住在拘薩羅人間遊行，至鞞紐多羅聚落北身恕林中住。
鞞紐多羅聚落婆羅門長者聞世尊住聚落北身恕林中，
聞已，共相招引，往詣身恕林，至世尊所，
面相慰勞已，退坐一面。
^cb273b13爾時，世尊告婆羅門長者：「我當為說自通之法。
諦聽，善思。何等自通之法？
謂聖弟子作如是學：『我作是念：「若有欲殺我者，
我不喜；我若所不喜，他亦如是。
云何殺彼？」作是覺已，受不殺生，不樂殺生……』」如上說。
「我若不喜人盜於我，他亦不喜，我云何盜他？
是故持不盜戒，不樂於盜……」如上說。
「我既不喜人侵我妻，他亦不喜，我今云何侵人妻婦？
是故受持不他婬戒……」如上說。
「我尚不喜為人所欺，他亦如是，云何欺他？
是故受持不妄語戒……」如上說。
「我尚不喜他人離我親友，他亦如是，我今云何離他親友？
是故不行兩舌。我尚不喜人加麁言，他亦如是，云何於他而起罵辱？
是故於他不行惡口……」如上說。
「我尚不喜人作綺語，他亦如是，云何於他而作綺語？
是故於他不行綺飾……」如上說。
「如是七種，名為聖戒。
^cb273c1「又復於佛不壞淨成就，於法、僧不壞淨成就，是名聖弟子四不壞淨成就。
自現前觀察，能自記說：『我地獄盡，畜生、
餓鬼盡，一切惡趣盡，得須陀洹，不墮惡趣法，
決定正向三菩提，七有天人往生，究竟苦邊。』」
^cb273c6時，鞞紐聚落婆羅門長者聞佛所說，歡喜隨喜，從坐起而去。
^n1045【一〇四五】^cb273c8如是我聞：
一時，佛住舍衛國祇樹給孤獨園。
^cb273c9爾時，世尊告諸比丘：「有相習近法。
諦聽，善思，當為汝說。
何等為相習近法？
謂殺生者、殺生者習近，盜、婬、妄語、兩舌、
惡口、綺語、貪、恚、邪見，各各隨類更相習近。
譬如不淨物、不淨物自相和合。
如是，殺生、殺生，乃至邪見、邪見自相習近。
如是，比丘！不殺生、不殺生相習近，乃至正見、正見更相習近。
譬如淨物、淨物自相和合，乳生酪，酪生酥，
酥生醍醐，醍醐自相和合。
如是，不殺、不殺更相習近，乃至正見、正見更相習近，是名比丘相習近法。」
^cb273c19佛說是經已，諸比丘聞佛所說，歡喜奉行。
^n1046【一〇四六】^cb273c21如是我聞：
一時，佛住舍衛國祇樹給孤獨園。
^cb273c22爾時，世尊告諸比丘：「有蛇行法。
諦聽，善思，當為汝說。
何等為蛇行法？謂殺生惡行，手常血腥，
乃至十不善業跡……」如前淳陀修多羅廣說。
「彼當爾時，身蛇行、口蛇行、意蛇行；彼如是身、
口、意蛇行已，於其二趣向一一趣，若地獄、若畜生。
蛇行眾生？謂蛇、鼠、猫、狸等腹行眾生，是名蛇行法。
^cb273c28「云何非蛇行法？謂不殺生，乃至正見……」
如前淳陀修多羅十業跡廣說，「是名非蛇行法。
身非蛇行、口非蛇行、意非蛇行，於其二趣生一一趣，
若天上、若人中，是名非蛇行法。」
^cb274a3佛說此經已，諸比丘聞佛所說，歡喜奉行。
^n1047【一〇四七】^cb274a5如是我聞：
一時，佛住舍衛國祇樹給孤獨園。
^cb274a6爾時，世尊告諸比丘：「有惡業因、惡心因、
惡見因，如是眾生身壞命終，必墮惡趣泥犁中。
譬如圓珠，擲著空中，落地流轉，不一處住。
如是，惡業因、惡心因、惡見因，身壞命終，
必墮地獄，中無住處。
^cb274a10「云何為惡業？謂殺生，乃至綺語……」如上廣說，「是名惡業。
云何惡心？謂貪恚心……」如上廣說，「是名惡心。`)