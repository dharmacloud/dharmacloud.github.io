jsonp(13,{"name":"dc","start":34577},`如是，瞿曇！梵志為剎利施設弓箭自有財物，
若剎利輕慢弓箭者，則便輕慢自有財物，
輕慢自有財物已，則便失利。
^cb662b12「瞿曇！梵志為居士施設自有財物者，瞿曇！
梵志為居士施設田作自有財物，若居士輕慢田作者，
則便輕慢自有財物，輕慢自有財物已，則便失利。
猶如放牛人不能看牛者，則便失利。
如是，瞿曇！梵志為居士施設田作自有財物，
若居士輕慢田作者，則便輕慢自有財物，
輕慢自有財物已，則便失利。
^cb662b19「瞿曇！梵志為工師施設自有財物者，瞿曇！
梵志為工師施設麻自有財物，若工師輕慢麻者，
則便輕慢自有財物，輕慢自有財物已，則便失利。
猶如放牛人不能看牛者，則便失利。
如是，瞿曇！梵志為工師施設麻自有財物，
若工師輕慢麻者，則便輕慢自有財物，
輕慢自有財物已，則便失利。」
^cb662b26世尊問曰：「梵志！諸梵志頗自知為四種姓施設四種自有財物，
為梵志施設自有財物，為剎利、居士、工師施設自有財物耶？」
^cb662b29欝瘦歌邏梵志答曰：「不知也。
瞿曇！但諸梵志自說，我於此世，天及魔、
梵、沙門、梵志，從人至天，不自知為四種姓施設四種自有財物，
為梵志施設自有財物，為剎利、居士、工師施設自有財物。」
^cb662c4世尊告曰：「梵志！猶如有人，強與他肉，而作是說：
『士夫可食，當與我直。』
梵志！汝為諸梵志說亦復如是。
所以者何？梵志不自知為四種姓施設四種自有財物，
為梵志施設自有財物，為剎利、居士、工師施設自有財物。
如是，梵志！我自善解、善知諸法，為人施設息止法、
滅訖法、覺道法、善趣法，施設自有財物。」
^cb662c12世尊問曰：「梵志！於意云何？
頗有梵志於此虛空不著、不縛、不觸、不礙，
剎利、居士、工師不然耶？」
^cb662c14欝瘦歌邏梵志答曰：「瞿曇！
梵志於此虛空不著、不縛、不觸、不礙，剎利、
居士、工師亦然如是。」
^cb662c16「梵志！我自善解、善知諸法，為人施設息止法、
滅訖法、覺道法、善趣法，施設自有財物。」
^cb662c18世尊問曰：「梵志！於意云何？
頗有梵志能行慈心，無結、無怨、無恚、無諍，
剎利、居士、工師不然耶？」
^cb662c20欝瘦歌邏梵志答曰：「瞿曇！
梵志能行慈心，無結、無怨、無恚、無諍，剎利、
居士、工師亦然如是。」
^cb662c22「梵志！我自善解、善知諸法，為人施設息止法、
滅訖法、覺道法、善趣法，施設自有財物。」
^cb662c24世尊問曰：「梵志！於意云何？
若百種人來，或有一人而語彼曰：『汝等共來！
若有生剎利族、梵志族者，唯彼能持澡豆至水洗浴，去垢極淨。』
梵志！於意云何？為剎利族、梵志族者，彼能持澡豆至水洗浴，
去垢極淨耶？為居士族、工師族者，彼不能持澡豆至水洗浴，
去垢極淨耶？為一切百種人皆能持澡豆至水洗浴，去垢極淨耶？」
^cb663a2欝瘦歌邏梵志答曰：「瞿曇！
彼一切百種人皆能持澡豆至水洗浴，去垢極淨。」
^cb663a4「如是。梵志！我自善解、善知諸法，為人施設息止法、
滅訖法、覺道法、善趣法，施設自有財物。」
^cb663a6世尊問曰：「梵志！於意云何？
若百種人來，或有一人而語彼曰：『汝等共來！
若生剎利族、梵志族者，唯彼能以極燥娑羅及栴檀木用作火母，
以鑽鑽之，生火長養。』
梵志！於意云何？為剎利族、梵志族者，彼能以極燥娑羅及栴檀木用作火母，
以鑽鑽之，生火長養耶？
為居士族、工師族者，彼當以燥猪狗槽、
伊蘭檀木及餘弊木用作火母，以鑽鑽之，生火長養耶？
為一切百種人皆能以若干種木用作火母，
以鑽鑽之，生火長養耶？」
^cb663a16欝瘦歌邏梵志答曰：「瞿曇！
彼一切百種人皆能以若干種木用作火母，
以鑽鑽之，生火長養。」
^cb663a18「如是。梵志！我自善解、善知諸法，為人施設息止法、
滅訖法、覺道法、善趣法，施設自有財物。」
^cb663a20世尊問曰：「梵志！於意云何？
若彼百種人皆以若干種木用作火母，
以鑽鑽之，生火長養，彼一切火皆有㷿、
有色、有熱、有光，皆能作火事，為彼火獨有㷿、
有色、有熱、有光，能作火事耶？
為彼火獨無㷿、無色、無熱、無光，不能作火事耶？
為彼一切火皆有㷿、有色、有熱、有光，皆能作火事耶？」
^cb663a27欝瘦歌邏梵志答曰：「瞿曇！
若百種人皆以若干種木用作火母，以鑽鑽之，
生火長養者，彼一切火皆有㷿、有色、有熱、
有光，皆能作火事。
若彼火獨有㷿、有色、有熱、有光，能為火事者，終無是處。
若彼火獨無㷿、無色、無熱、無光，不能為火事者，亦無是處。
但，瞿曇！彼一切火皆有㷿、有色、有熱、有光，皆能作火事。」
^cb663b5「如是。梵志！我自善解、善知諸法，為人施設息止法、
滅訖法、覺道法、善趣法，施設自有財物。」
^cb663b7世尊問曰：「梵志！於意云何？
若彼百種人皆以若干種木用作火母，
以鑽鑽之，生火長養，彼或有人以燥草木著其火中，
生㷿、生色、生熱、生烟，頗有㷿、色、熱、烟，㷿、
色、熱烟㷿㷿色色熱熱烟烟而差別耶？」
^cb663b12欝瘦歌邏梵志答曰：「瞿曇！
若彼百種人皆以若干種木用作火母，
以鑽鑽之，生火長養，彼若有人以燥草木著其火中，
生㷿、生色、生熱、生烟，我於彼火㷿、色、熱、
烟，㷿、色、熱、烟，不能施設有差別也。」
^cb663b16世尊告曰：「梵志！如是我所得火，所得不放逸，
能滅放逸及貢高慢，我於此火，火亦不能施設有差別也。」
^cb663b19欝瘦歌邏梵志白曰：「世尊！
我已知。善逝！我已解。
世尊！我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb663b22佛說如是。欝瘦歌邏梵志聞佛所說，歡喜奉行。
^lb^ck151【阿攝和經】梵志阿攝惒經第十
^cb663b27我聞如是：
一時，佛遊舍衛國，在勝林給孤獨園。
^cb663b28爾時，眾多梵志於拘薩羅，集在學堂，共論此事：
「梵志種勝，餘者不如；梵志種白，餘者皆黑；
梵志得清淨，非梵志不得清淨；梵志梵天子，
從彼口生，梵梵所化，而沙門瞿曇說四種姓皆悉清淨，施設顯示。」
彼作是念：「諸賢！為誰有力能至沙門瞿曇所，則以此事如法難詰？」
彼復作是念：「阿攝惒邏延多那摩納為父母所舉，
受生清淨，乃至七世父母不絕種族，生生無惡，
博聞總持，誦過四典經，深達因、緣、正、文、戲五句說。
阿攝惒邏延多那摩納有力能至沙門瞿曇所，則以此事如法難詰。」
「諸賢！可共詣阿攝惒邏延多那摩納所，
向說此事，隨阿攝惒邏延多那摩納所說，我等當受。」
^cb663c12於是，拘薩羅眾多梵志即詣阿攝惒邏延多那摩納所，
共相問訊，却坐一面，語曰：「摩納！
我等眾多梵志於拘薩羅，集在學堂，共論此事：
『梵志種勝，餘者不如；梵志種白，餘者皆黑；
梵志得清淨，非梵志不得清淨；梵志梵天子，
從彼口生，梵梵所化，而沙門瞿曇說四種姓皆悉清淨，施設顯示。』
我等作是念：『諸賢！
為誰有力能至沙門瞿曇所，則以此事如法難詰？』
我等復作是念：『阿攝惒邏延多那摩納為父母所舉，
受生清淨，乃至七世父母不絕種族，生生無惡博聞總持，
誦過四典經，深達因、緣、正、文、戲五句說。
阿攝惒邏延多那摩納有力能至沙門瞿曇所，則以此事如法難詰。』
願阿攝惒邏延多那摩納往詣沙門瞿曇所，則以此事如法難詰。」
^cb663c27阿攝惒邏延多那摩納語諸梵志曰：「諸賢！
沙門瞿曇如法說法，若如法說法者，不可難詰也。」
^cb663c29拘薩羅眾多梵志語曰：「摩納！
汝未有屈事，未可豫自伏。
所以者何？阿攝惒邏延多那摩納為父母所舉，
受生清淨，乃至七世父母不絕種族，生生無惡，
博聞總持，誦過四典經，深達因、緣、正、文、戲五句說。
阿攝惒邏延多那摩納有力能至沙門瞿曇所，則以此事如法難詰。
願阿攝惒邏延多那摩納往詣沙門瞿曇所，則以此事如法難詰。」
阿攝惒邏延多那摩納為拘薩羅眾多梵志默然而受。
^cb664a9於是，阿攝惒邏延多那摩納與彼拘薩羅眾多梵志往詣佛所，
共相問訊，却坐一面，白曰：「瞿曇！
欲有所問，聽我問耶？」
^cb664a12世尊告曰：「摩納！恣汝所問。」
^cb664a13阿攝惒邏延多那便問曰：「瞿曇！
諸梵志等作如是說：『梵志種勝，餘者不如；
梵志種白，餘者皆黑；梵志得清淨，非梵志不得清淨；
梵志梵天子，從彼口生，梵梵所化。』
未知沙門瞿曇當云何說？」
^cb664a17世尊告曰：「我今問汝，隨所解答。
摩納！頗聞餘尼及劒浮國有二種姓，大家及奴，
大家作奴，奴作大家耶？」
^cb664a20阿攝惒邏延多那摩納答曰：「瞿曇！
我聞餘尼及劒浮國有二種姓，大家及奴，
大家作奴，奴作大家也。」
^cb664a22「如是。摩納！梵志若正趣者，彼得善解，自知如法；
剎利、居士、工師若正趣者，亦得善解，自知如法。」
^cb664a24阿攝惒邏延多那摩納白曰：「瞿曇！
甚奇！甚特！快說此喻。
但諸梵志作如是說：『梵志種勝，餘者不如；
梵志種白，餘者皆黑；梵志得清淨，非梵志不得清淨；
梵志梵天子，從彼口生，梵梵所化。』」
^cb664a29世尊問曰：「摩納！於意云何？
頗獨有梵志於此虛空不著不縛，不觸不礙；
剎利、居士、工師為不然耶？」
^cb664b2阿攝惒邏延多那摩納答曰：「瞿曇！
梵志於此虛空不著不縛，不觸不礙；剎利、
居士、工師亦然。」
^cb664b4「如是，摩納！梵志若正趣者，彼得善解，自知如法；
剎利、居士、工師若正趣者，亦得善解，自知如法。」
^cb664b6阿攝惒邏延多那摩納白曰：「瞿曇！
甚奇！甚特！快說此喻。
但諸梵志作如是說：『梵志種勝，餘者不如；
梵志種白，餘者皆黑；梵志得清淨，非梵志不得清淨；
梵志梵天子，從彼口生，梵梵所化。』」
^cb664b11世尊問曰：「摩納！於意云何？
頗獨有梵志能行慈心，無結無怨，無恚無諍；
剎利、居士、工師不然耶？」
^cb664b13阿攝惒邏延多那摩納答曰：「瞿曇！
梵志能行慈心，無結無怨，無恚無諍；剎利、
居士、工師亦然。」
^cb664b15「如是。摩納！梵志若正趣者，彼得善解，自知如法；
剎利、居士、工師若正趣者，亦得善解，自知如法。」
^cb664b17阿攝惒邏延多那摩納白曰：「瞿曇！
甚奇！甚特！快說此喻。
但諸梵志作如是說：『梵志種勝，餘者不如；
梵志種白，餘者皆黑；梵志得清淨，非梵志不得清淨；
梵志梵天子，從彼口生，梵梵所化。』」
^cb664b22世尊問曰：「摩納！於意云何？
若百種人來，或有一人而語彼曰：『汝等共來！
若生剎利族梵志族者，唯彼能持澡豆至水洗浴，去垢極淨。』
摩納！於意云何？為剎利族、梵志族者，彼能持澡豆至水洗浴，
去垢極淨耶？為居士族、工師族者，彼不能持澡豆至水洗浴，
去垢極淨耶？為一切百種人皆能持澡豆至水洗浴，去垢極淨耶？」
^cb664b29阿攝惒邏延多那摩納答曰：「瞿曇！
彼一切百種人皆能持澡豆至水洗浴，去垢極淨。」
^cb664c2「如是。摩納！梵志若正趣者，彼得善解，自知如法；
剎利、居士、工師若正趣者，亦得善解，自知如法。」
^cb664c4阿攝惒邏延多那摩納白曰：「瞿曇！
甚奇！甚特！快說此喻。
但諸梵志作如是說：『梵志種勝，餘者不如；
梵志種白，餘者皆黑；梵志得清淨，非梵志不得清淨；
梵志梵天子，從彼口生，梵梵所化。』」
^cb664c9世尊問曰：「摩納！於意云何？
若百種人來，或有一人而語彼曰：『汝等共來！
若生剎利族、梵志族者，唯彼能以極燥娑羅及栴檀木用作火母，
以鑽鑽之，生火長養。』
摩納！於意云何？為剎利族、梵志族者，彼能以極燥娑羅及栴檀木用作火母，
以鑽鑽之，生火長養耶？
為居士族、工師族者，彼當以燥猪狗槽及伊蘭檀木及餘弊木用作火母，
以鑽鑽之，生火長養耶？
為一切百種人皆能以若干種木用作火母，
以鑽鑽之，生火長養耶？」
^cb664c19阿攝惒邏延多那摩納答曰：「瞿曇！
彼一切百種人皆能以若干種木用作火母，
以鑽鑽之，生火長養。」
^cb664c21「如是。摩納！梵志若正趣者，彼得善解，自知如法；
剎利、居士、工師若正趣者，亦得善解，自知如法。」
^cb664c24阿攝惒邏延多那摩納白曰：「瞿曇！
甚奇！甚特！快說此喻。
但諸梵志作如是說：『梵志種勝，餘者不如；
梵志種白，餘者皆黑；梵志得清淨，非梵志不得清淨；
梵志梵天子，從彼口生，梵梵所化。』」
^cb664c28世尊問曰：「摩納！於意云何？
若彼百種人皆以若干種木用作火母，
以鑽鑽之，生火長養。
彼一切火皆有㷿、有色、有熱、有光，皆能作火事。
為彼火獨有㷿、有色、有熱、有光，能作火事耶？
為彼火獨無㷿、無色、無熱、無光，不能作火事耶？
為彼一切火皆有㷿、有色、有熱、有光，皆能作火事耶？」
^cb665a6阿攝惒邏延多那摩納白曰：「瞿曇！
若彼百種人皆以若干種木用作火母，
以鑽鑽之，生火長養者。
彼一切火皆有㷿、有色、有熱、有光，皆能作火事。
若彼火獨有㷿、有色、有熱、有光，能為火事者，終無是處。
若彼火獨無㷿、無色、無熱、無光，不能為火事者，亦無是處。
瞿曇！但彼一切火皆有㷿、有色、有熱、有光，皆能作火事。」
^cb665a13「如是。摩納！梵志若正趣者，彼得善解，自知如法；
剎利、居士、工師若正趣者，亦得善解，自知如法。」
^cb665a16阿攝惒邏延多那摩納白曰：「瞿曇！
甚奇！甚特！快說此喻。
但諸梵志作如是說：『梵志種勝，餘者不如；
梵志種白，餘者皆黑；梵志得清淨，非梵志不得清淨；
梵志梵天子，從彼口生，梵梵所化。』」
^cb665a20世尊告曰：「摩納！若此身隨所生者，即彼之數。
若生梵志族者，即梵志族數；若生剎利、
居士、工師族者，即工師族數。
摩納！猶若如火，隨所生者，即彼之數；若因木生者，
即木火數；若因草糞薪生者，即薪火數。
如是，摩納！此身隨所生者，即彼之數。
若生梵志族者，即梵志族數；若生剎利，
居士、工師族者，即工師族數。」
^cb665a27世尊問曰：「摩納！於意云何？
若剎利女與梵志男共合會者，彼因合會，
後便生子，或似父，或似母，或不似父母，汝云何說？
彼為剎利，為梵志耶？」
^cb665b1阿攝惒邏延多那摩納答曰：「瞿曇！
剎利女與梵志男共合會者，彼因合會，
後便生子，或似父，或似母，或不似父母，
我不說彼剎利，亦不說梵志。
瞿曇！我但說彼他身。」
^cb665b5「如是。摩納！此身隨所生者，即彼之數。
若生梵志族者，即梵志族數；若生剎利、
居士、工師族者，即工師族數。」
^cb665b8世尊問曰：「摩納！若梵志女與剎利男共合會者，
彼因合會，後便生子，或似父，或似母，或不似父母，汝云何說？
彼為梵志，為剎利耶？」
^cb665b11阿攝惒邏延多那摩納答曰：「瞿曇！
梵志女與剎利男共合會者，彼因合會，
後便生子，或似父，或似母，或不似父母，
我不說彼梵志，亦不說剎利。
瞿曇！我但說彼他身。」
^cb665b15「如是，摩納！此身隨所生者，即彼之數。
若生梵志族者，即梵志族數；若生剎利、
居士、工師族者，即工師族數。」
^cb665b17世尊問曰：「摩納！於意云何？
若人有眾多草馬，放一父驢，於中一草馬與父驢共合會，
彼因合會，後便生駒，汝云何說？
彼為驢，為馬耶？」
^cb665b20阿攝惒邏延多那摩納答曰：「瞿曇！
若有馬與驢共合會，彼因合會，後便生駒，
我不說彼驢，亦不說馬，瞿曇！
我但說彼騾也。」
^cb665b23「如是，摩納！若此身隨所生者，即彼之數。
若生梵志族者，即梵志族數；若生剎利、
居士、工師族者，即工師族數。」
^cb665b26世尊告曰：「摩納！乃往昔時有眾多仙人共住無事高處，
生如是惡見：『梵志種勝，餘者不如；梵志種白，
餘者皆黑；梵志得清淨，非梵志不得清淨；
梵志梵天子，從彼口生，梵梵所化。』
於是，阿私羅仙人提鞞邏聞眾多仙人共住無事高處，
生如是惡見已，著袈裟衣，以袈裟巾裹頭，
拄杖持繖，著白衣變^mc04808，不從門入，至仙人住處靜室經行。
^cb665c5「於是，共住無事高處有一仙人，見阿私羅仙人提鞞邏著袈裟衣，
以袈裟巾裹頭，拄杖持繖，著白衣變^mc04808，不從門入，至仙人住處靜室經行。
見已，往詣共住無事高處眾多仙人所，
便作是語：『諸賢！今有一人著袈裟衣，以袈裟巾裹頭，
拄杖持繖，著白衣變^mc04808，不從門入，至仙人住處靜室經行，
我等寧可共往呪之：「汝作灰汝作灰耶？」』
^cb665c13「於是，共住無事高處眾多仙人即往詣彼阿私羅仙人提鞞邏所，
到已，共呪：『汝作灰，汝作灰。』
如其呪法呪之，汝作灰汝作灰者，如是如是，
光顏益好，身體悅澤。
彼眾多仙人便作是念：『我等本呪汝作灰汝作灰者，彼即作灰。
我今呪此人汝作灰汝作灰，我等如其呪法呪此人，
此人光顏益好，身體悅澤，我寧可問。』
即便問之：『汝為是誰？』
阿私羅仙人提鞞邏答曰：『諸賢！
汝等頗聞有阿私羅仙人提鞞邏耶？』
答曰：『聞有阿私羅仙人提鞞邏。』
復語曰：『我即是也。』
彼眾多仙人即共辭謝阿私羅仙人提鞞邏曰：
『願為忍恕，我等不知尊是阿私羅仙人提鞞邏耳。』
^cb665c26「於是，阿私羅仙人提鞞邏語諸仙人曰：『我已相恕。
汝等實生惡見：「梵志種勝，餘者不如；梵志種白，
餘者皆黑；梵志得清淨，非梵志不得清淨；
梵志梵天子，從彼口生，梵梵所化。」』
彼諸仙人答曰：『如是。』
阿私羅復問諸仙人曰：『汝等為自知己父耶？』
彼諸仙人答曰：『知也。
彼梵志取梵志婦，非非梵志，彼父復父，
乃至七世父，彼梵志取梵志婦，非非梵志。』
阿私羅復問諸仙人曰：『汝等為自知己母耶？』
彼諸仙人答曰：『知也。
彼梵志取梵志夫，非非梵志，彼母復母，
乃至七世母，彼梵志取梵志夫，非非梵志。』
阿私羅復問諸仙人曰：『汝等頗自知受胎耶？』
彼諸仙人答曰：『知也。
以三事等合會受胎，父母合會，無滿堪耐，香陰已至。
阿私羅！此事等會，入於母胎。』
^cb666a12「阿私羅復問諸仙人曰：『頗知受生為男？
為女？知所從來？為從剎利族來？
梵志、居士、工師族來耶？
為從東方、南方、西方、北方來耶？』
彼諸仙人答曰：『不知。』
阿私羅復語彼仙人曰：『諸賢！
不見不知此者，汝等不知受胎，誰從何處來？
為男為女？為從剎利來？
梵志、居士、工師來？
為從東方、南方、西方、北方來？
然作是說：「梵志種勝，餘者不如；梵志種白，
餘者皆黑；梵志得清淨，非梵志不得清淨；
梵志梵天子，從彼口生，梵梵所化。」』
摩納！彼住無事高處眾多仙人為阿私羅仙人提鞞邏如是善教善訶，
不能施設清淨梵志，況汝師徒著皮草衣？」
^cb666a24於是，阿攝惒邏延多那摩納為世尊面訶詰嘖，
內懷愁慼，低頭默然，失辯無言。
^cb666a26「於是，世尊面訶詰嘖阿攝惒邏延多那摩納已，
復令歡悅，即便告曰：『摩納！
有一梵志作齋行施，彼有四兒，二好學問，二不學問。
於摩納意云何？彼梵志為先施誰第一座、
第一澡水、第一食耶？』」
^cb666b2阿攝惒邏延多那摩納答曰：「瞿曇！
若彼梵志其有二兒，好學問者，必先施彼第一座、
第一澡水、第一食也。」
^cb666b4世尊復問曰：「摩納！
復有一梵志作齋行施，彼有四兒，二好學問，
然不精進，喜行惡法，二不學問，然好精進，喜行妙法。
於摩納意云何？彼梵志為先施誰第一座、
第一澡水、第一食耶？」
^cb666b9阿攝惒邏延多那摩納答曰：「瞿曇！
若彼梵志其有二兒，雖不學問，而好精進，
喜行妙法者，必先施彼第一座、第一澡水、第一食也。」
^cb666b12世尊告曰：「摩納！汝先稱歎學問，後稱歎持戒。
摩納！我說四種姓皆悉清淨施設顯示，汝亦說四種姓皆悉清淨施設顯示。」
^cb666b14於是，阿攝惒邏延多那摩納即從坐起，欲稽首佛足。
爾時，彼大眾唱高大音聲：「沙門瞿曇甚奇！
甚特！有大如意足，有大威德，有大福祐，有大威神。
所以者何？如沙門瞿曇說，四種姓皆悉清淨施設顯示，
令阿攝惒邏延多那摩納，亦說四種姓皆悉清淨。」
^cb666b20爾時，世尊知彼大眾心之所念，告曰：「止！
止！阿攝惒邏延多那！
但心喜足，可還復坐，我當為汝說法。」
^cb666b23阿攝惒邏延多那摩納稽首佛足，却坐一面，
世尊為彼說法，勸發渴仰，成就歡喜，無量方便為彼說法，
勸發渴仰，成就歡喜已，默然而住。
^cb666b26於是，阿攝惒邏延多那摩納，佛為說法，
勸發渴仰，成就歡喜已，即從坐起，稽首佛足，繞三匝而去。
是時，拘薩羅眾多梵志還去不遠，種種言語責數阿攝惒邏延多那：
「欲何等作？欲伏沙門瞿曇，而反為沙門瞿曇所降伏還。
猶如有人，為眼入林中，而反失眼還。
阿攝惒邏延多那！
汝亦如是，欲伏沙門瞿曇，而反為沙門瞿曇所降伏還。
猶如有人，為飲入池，而反渴還。
阿攝惒邏延多那！
汝亦如是，欲伏沙門瞿曇，而反為沙門瞿曇所降伏還。
阿攝惒邏延多那！
欲何等作？」
^cb666c8於是，阿攝惒邏延多那摩納語拘薩羅眾多梵志曰：「諸賢！
我前已說：『沙門瞿曇如法說法，若如法說法者，不可難詰也。』」
^cb666c11佛說如是。阿攝惒邏延多那摩納聞佛所說，歡喜奉行。

^pb1^folio#agmm38
^lb^au〔東晉罽賓三藏瞿曇僧伽提婆譯〕
^lb梵志品第一〔有十經〕〔有三品半合有三十五經〕
^gatha鸚鵡、鬚閑提　婆羅婆遊堂
^gatha須達、梵波羅　黃蘆園、頭那
^gatha阿伽羅訶那　阿園那、梵摩
^lb^ck152【鸚鵡經】梵志品鸚鵡經第一
^cb666c28我聞如是：
一時，佛遊王舍城，在竹林加蘭哆園。
^cb666c29爾時，鸚鵡摩納都題子少有所為，往至王舍城，寄宿居士家。
於是，鸚鵡摩納都題子問所寄宿居士曰：
「頗有沙門、梵志宗主眾師，統領大眾，為人所尊，
令我隨時往見奉敬，儻能因此敬奉之時，得歡喜耶？」
^cb667a4居士答曰：「有也。天愛！
沙門瞿曇釋種子捨釋宗族，剃除鬚髮，
著袈裟衣，至信、捨家、無家、學道，覺無上正盡覺。
天愛！自可隨時往見，詣彼奉敬，或能因此奉敬之時，心得歡喜。」
^cb667a8鸚鵡摩納即復問曰：「沙門瞿曇今在何處？
我欲見之。」
^cb667a10居士答曰：「沙門瞿曇在此王舍城竹林加蘭哆園，便可往見。」
^cb667a11於是，鸚鵡摩納從所寄宿居士家出，往詣竹林加蘭哆園。
鸚鵡摩納遙見世尊在樹林間，端政姝好，
猶星中月，光耀煒曄，晃若金山，相好具足，
威神巍巍，諸根寂定，無有蔽礙，成就調御，息心靜默。
見已，便前往詣佛所，共相問訊，却坐一面，
白曰：「瞿曇！欲有所問，聽乃敢陳？」
^cb667a17世尊告曰：「恣汝所問。」
^cb667a18鸚鵡摩納問曰：「瞿曇！
如我所聞，若在家者，便得善解，則知如法，
出家學道者，則不然也。
我問瞿曇此事云何？」
^cb667a20世尊告曰：「此事不定。」
^cb667a21鸚鵡摩納白曰：「瞿曇！
願今為我分別此事。」
^cb667a22世尊告曰：「摩納！諦聽，善思念之，我當為汝具分別說。」
鸚鵡摩納受教而聽。
^cb667a24佛言：「摩納！若有在家及出家學道行邪行者，我不稱彼。
所以者何？若有在家及出家學道行邪行者，
不得善解，不知如法。
是故，摩納！若有在家及出家學道行邪行者，我不稱彼。
摩納！若有在家及出家學道行正行者，我稱說彼。
所以者何？若有在家及出家學道行正行者，
必得善解，則知如法。
是故，摩納！若有在家及出家學道行正行者，我稱說彼。
摩納！我如是說，說此二法，如是分別，如是顯示。
若有沙門梵志有力堅固深入，一向專著，
而說此為真諦，餘者虛妄。」
^cb667b6鸚鵡摩納白曰：「瞿曇！
如我所聞，若在家者，便有大利，有大功德，
出家學道者，則不然也。
我問瞿曇此事云何？」
^cb667b8世尊告曰：「此事不定。」
^cb667b9鸚鵡摩納白曰：「瞿曇！
願復為我分別此事。」
^cb667b10世尊告曰：「摩納！諦聽，善思念之，我當為汝具分別說。」
鸚鵡摩納受教而聽。
^cb667b12佛言：「摩納！若在家者，有大災患，有大鬪諍，
有大怨憎，行邪行者，不得大果，無大功德。
猶如田作，有大災患，有大鬪諍，有大怨憎，
行邪行者，不得大果，無大功德。
如是，摩納！若在家者亦復如是。
摩納！出家學道少有災患，少有鬪諍，少有怨憎，
行邪行者，不得大果，無大功德。
猶如治生，少有災患，少有鬪諍，少有怨憎，
行邪行者，不得大果，無大功德。
如是，摩納！出家學道亦復如是。
^cb667b21「摩納！若在家者，有大災患，有大鬪諍，有大怨憎，
行正行者，得大果報，有大功德。
猶如田作，有大災患，有大鬪諍，有大怨憎，
行正行者，得大果報，有大功德。
如是，摩納！若在家者亦復如是。
摩納！出家學道少有災患，少有鬪諍，少有怨憎，
行正行者，得大果報，有大功德。
猶如治生，少有災患，少有鬪諍，少有怨憎，
行正行者，得大果報，有大功德。
如是，摩納！出家學道亦復如是。
摩納！我如是說，說此二法，如是分別，如是顯示。
若有沙門、梵志有力堅固深入，一向專著，
而說此為真諦，餘者虛妄。」
^cb667c3鸚鵡摩納白曰：「瞿曇！
彼諸梵志施設五法，有大果報，有大功德，作福得善。」
^cb667c5世尊告曰：「若諸梵志施設五法，有大果報，
有大功德，作福得善。
汝在此眾，今可說耶？」
^cb667c7鸚鵡摩納白曰：「瞿曇！
我無不可。所以者何？
瞿曇！於今現坐此眾。」
^cb667c9世尊告曰：「汝便可說。」
鸚鵡摩納白曰：「瞿曇！
善聽。瞿曇！梵志施設第一真諦法，有大果報，
有大功德，作福得善；第二誦習，第三熱行，第四苦行。
瞿曇！梵志施設第五梵行，有大果報，有大功德作福得善。」
^cb667c13世尊告曰：「若有梵志施設五法，有大果報，
有大功德，作福得善。
彼梵志中頗有一梵志作如是說：『我此五法，
於現法中自知自覺，自作證已，施設果耶？』」
^cb667c17鸚鵡摩納白世尊曰：「無也。
瞿曇！」
^cb667c18世尊告曰：「頗有師及祖師，至七世父母，
作如是說：『我此五法，於現法中自知自覺，
自作證已，施設果耶？』」
^cb667c20鸚鵡摩納白世尊曰：「無也。
瞿曇！」
^cb667c21爾時，世尊問曰：「摩納！
若昔有梵志壽終命過，誦持經書，流布經書，
誦習典經：一曰夜吒，二曰婆摩，三曰婆摩提婆，
四曰毗奢蜜哆羅，五曰夜婆陀揵尼，六曰應疑羅婆，
七曰婆私吒，八曰迦葉，九曰婆羅婆，十曰婆惒。
謂今諸梵志即彼具經誦習持學，彼頗作是說：
『我此五法，於現法中自知自覺，自作證已，施設果耶？』」
^cb667c29鸚鵡摩納白世尊曰：「無也。
瞿曇！但諸梵志因信受持。」
^cb668a1世尊告曰：「若於諸梵志，無一梵志而作是說：
『我此五法，於現法中自知自覺，自作證已，施設果報。』
亦無師及祖師，乃至七世父母，而作是說：
『我此五法，於現法中自知自覺，自作證已，施設果報。』
若昔有梵志壽終命過，誦持經書，流布經書，
誦習典經：一曰夜吒，二曰婆摩，三曰婆摩提婆，
四曰毗奢蜜哆邏，五曰夜婆陀揵尼，六曰應疑羅婆，
七曰婆私吒，八曰迦葉，九曰婆羅婆，十曰婆惒。
謂今諸梵志即彼具經誦習持學，彼無作是說：
『我此五法，於現法中自知自覺，自作證已，施設果報。』
摩納！彼諸梵志不以此故，於信向中無根本耶？」
^cb668a13鸚鵡摩納白曰：「瞿曇！
實無根本，但諸梵志聞已受持。」
^cb668a14世尊告曰：「猶眾盲兒各相扶持，彼在前者，
不見於後，亦不見中。
彼在中者，不見於前，亦不見後。
彼在後者，不見於中，亦不見前。
摩納！所說諸梵志輩亦復如是。
摩納！前說信而後復說聞。」
^cb668a19鸚鵡摩納瞋恚世尊，憎嫉不悅，誹謗世尊，
指擿世尊，罵詈世尊：「應誹謗瞿曇！
應指瞿曇！應墮瞿曇！」
語世尊曰：「有一梵志，名弗袈裟裟羅，姓直清淨化，
彼作是說：『若有沙門、梵志，於人上法有知有見，現我得者。
我聞是已，便大笑之，意不相可，虛妄不真，亦不如法。
云何人生人中，自說得人上法？
若於人上法言我知我見者，此事不然。』」
^cb668a27於是，世尊便作是念：「鸚鵡摩納都題子瞋恚於我，
憎嫉不悅，誹謗於我，指擿於我，罵詈於我：
『應誹謗，瞿曇！應指，瞿曇！
應墮，瞿曇！』而語我曰：『瞿曇！
有梵志名弗袈裟裟羅，姓直清淨化，彼作是說：
「若有沙門、梵志，於人上法有知有見，現我得者。
我聞是已，便大笑之，意不相可，虛妄不真，亦不如法。
云何人生人中，自說得人上法？
若於人上法言我知我見者，此事不然。」』」
^cb668b6世尊知已，告曰：「摩納！
梵志弗袈裟裟羅，姓直清淨化，彼知一切沙門、
梵志心之所念，然後作是說：『若有沙門、
梵志，於人上法有知有見，現我得者。
我聞是已，便大笑之，意不相可，虛妄不真，亦不如法。
云何人生人中，自說得人上法？
若於人上法言我知我見者，此事不然耶？』」
^cb668b13鸚鵡摩納答曰：「瞿曇！
梵志弗袈裟裟羅，姓直清淨化，自有一婢，
名曰不尼，尚不能知心之所念，況復欲知一切沙門、梵志心之所念耶？
若使知者，終無是處。」
^cb668b16世尊告曰：「猶人生盲，彼作是說：『無黑白色，亦無見黑白色者。
無好惡色，亦無見好惡色。
無長短色，亦無見長短色。
無近遠色，亦無見近遠色。
無麤細色，亦無見麤細色。
我初不見不知，是故無色。』
彼生盲人作如是說，為真實耶？」
^cb668b22鸚鵡摩納答世尊曰：「不也。
瞿曇！所以者何？有黑白色，亦有見黑白色者。
有好惡色，亦有見好惡色。
有長短色，亦有見長短色。
有近遠色，亦有見近遠色。
有麤細色，亦有見麤細色。
若言我初不見不知，是故無色。
彼生盲人作是說者，為不真實。」
^cb668b27「摩納！梵志弗袈裟裟羅，姓直清淨化，彼所說者，非如生盲無目人耶？」
^cb668b29鸚鵡摩納答世尊曰：「如盲。
瞿曇！」
^cb668c1世尊告曰：「摩納！於意云何？
若昔有梵志壽終命過，誦持經書，流布經書，
誦習典經，謂商伽梵志、生聞梵志、弗袈裟裟羅梵志及汝父都題，
若彼所說，可不可、有真無真、有高有下耶？」
^cb668c5鸚鵡摩納答世尊曰：「若昔有梵志壽終命過，
誦持經書，流布經書，誦習典經，謂商伽梵志、
生聞梵志、弗袈裟裟羅梵志及我父都題。
彼所說者，於我意者，欲令可，莫令不可，
欲令真，莫令不真，欲令高，莫令下。」
^cb668c10彼時，世尊問曰：「摩納！
梵志弗袈裟裟羅，姓直清淨化，彼所說者，
非為不可、無有可耶？
非為不真、無有真耶？
非為至下、無有高耶？」
^cb668c13鸚鵡摩納答世尊曰：「實爾。
瞿曇！」
^cb668c14「復次，摩納！有五法作障礙，作覆蓋，作盲無目，
能滅智慧，唐自疲勞，不得涅槃。
云何為五？摩納！欲第一法作障礙，作覆蓋，
作盲無目，能滅智慧，唐自疲勞，不得涅槃。
摩納！恚、身見、戒取，疑第五法作障礙，作覆蓋，
作盲無目，能滅智慧，唐自疲勞，不得涅槃。
摩納！於意云何？為此五法之所障礙、覆蓋、
陰纏，彼若欲觀自義，觀他義，觀俱義，及知一切沙門、
梵志心之所念者，終無是處。
摩納！梵志弗袈裟裟羅，姓直清淨化，為欲所染，
欲所穢染，欲觸欲猗，著於欲，入於欲中，
不見災患，不知出要而行於欲。
彼為此五法之所障礙、覆蓋、陰纏，彼若欲觀自義，
觀他義，觀俱義，及知一切沙門、梵志心之所念者，終無是處。
^cb668c28「復次，摩納！有五欲功德，愛念意樂，彼有愛色欲相應，甚可於樂。
云何為五？目知色，耳知聲，鼻知香，舌知味，身知觸。
摩納！於意云何？眾生因此五欲功德故，
生樂生喜，不復是過耶？」
^cb669a3鸚鵡摩納白世尊曰：「如是。
瞿曇！」
^cb669a4世尊問曰：「摩納！於意云何？
若因草木而然火，及離草木而然火，何者光㷿最上、
最妙、最勝耶？」
^cb669a6鸚鵡摩納白曰：「瞿曇！
若離草木而然火者，終無是處，唯有如意足力。
瞿曇！若離草木而然火者，彼光㷿最上、
最妙、最勝。」
^cb669a9世尊告曰：「如是，如是。
摩納！若離草木而然火者，終無是處，唯有如意足力。
若離草木而然火者，彼光㷿最上、最妙、
最勝，我今假說。摩納！
如因草木而然火者，如是眾生所生喜樂，
謂因欲、惡不善之法，不得捨樂及於止息。
摩納！如離草木而然火者，如是眾生所生捨樂，
謂因離欲，從諸善法而得捨樂及於止息。」
^cb669a16世尊告曰：「摩納！於意云何？
有一梵志作齋行施，或從東方有剎利童子來，
彼作是說：『我於其中得第一座、第一澡水、第一飲食。』
彼於其中不得第一座、第一澡水、第一飲食，便生怨恨而懷憎嫉。
或從南方有梵志童子來，彼作是說：『我於其中得淨妙食。』
彼於其中不得淨妙食，便生怨恨而懷憎嫉。
或從西方有居士童子來，彼作是說：『我於其中得豐饒食。』
彼於其中不得豐饒食，便生怨恨而懷憎嫉。
或從北方有工師童子來，彼作是說：『我於其中得豐足食。』
彼於其中不得豐足食，便生怨恨而懷憎嫉。
摩納！彼諸梵志行如是施，施設何等報耶？」
^cb669b1鸚鵡摩納白曰：「瞿曇！
梵志不如是心行於布施，使他生怨恨而懷憎嫉。
瞿曇！當知梵志以愍傷心而行於施，以愍傷心而行施已，便得大福。」
^cb669b4世尊告曰：「摩納！梵志非為施設第六法，
有大果報，有大功德，作福得善耶？」
^cb669b6鸚鵡摩納答世尊曰：「如是。
瞿曇！」
世尊問曰：「摩納！若有梵志施設五法，有大果報，
有大功德，作福得善，汝見此法多在何處，為在家耶？
為出家學道耶？」
^cb669b9鸚鵡摩納答曰：「瞿曇！
若有梵志施設五法，有大果報，有大功德，
作福得善，我見此法多在出家學道，非在家也。
所以者何？在家者多事，多有所作，多有結恨，
多有憎諍，彼不能得守護誠諦。
瞿曇！出家學道者少事，少有所作，少有結恨，
少有憎諍，彼必能得守護誠諦。
瞿曇！彼誠諦者，我見多在出家學道，非在家也。
所以者何？在家者多事，多有所作，多有結恨，
多有憎諍，彼不得行施，不得誦習，不得行苦行，不得行梵行。
瞿曇！出家學道者少事，少有所作，少有結恨，
少有憎諍，彼得行施，彼得誦習，得行苦行，得行梵行。
瞿曇！行梵行者，我見此法多在出家學道，非在家也。」
^cb669b23世尊告曰：「摩納！若有梵志施設五法，有大果報，
有大功德，作福得善者，我說是從心起。
云何為心？若心無結、無怨、無恚、無諍，為修彼故。
摩納！於意云何？若有比丘守護誠諦者，
彼因守護誠諦故，得喜得悅。
摩納！若有喜及悅，善善相應，我說是從心起。
云何為心？若心無結、無怨、無恚、無諍，為修彼故，
如是彼得行施，彼得誦習，得行苦行，得行梵行。
彼因行梵行故，得喜得悅。
摩納！若有喜及悅，善善相應，我說是從心起。
云何為心？若心無結、無怨、無恚、無諍，彼心與慈俱，遍滿一方成就遊。
如是二三四方、四維上下，普周一切，心與慈俱，
無結、無怨、無恚、無諍，極廣甚大，無量善修，遍滿一切世間成就遊。
如是悲、喜心與捨俱，無結、無怨、無恚、無諍，
極廣甚大，無量善修，遍滿一切世間成就遊。
^cb669c10「摩納！猶如有人善吹於螺，彼若有方未曾聞者，
彼於夜半而登高山，極力吹螺，出微妙聲，遍滿四方。
如是，比丘心與慈俱，遍滿一方成就遊。
如是二三四方、四維上下，普周一切，心與慈俱，
無結、無怨、無恚、無諍，極廣甚大，無量善修，遍滿一切世間成就遊。
如是悲、喜心與捨俱，無結、無怨、無恚、無諍，
極廣甚大，無量善修，遍滿一切世間成就遊。
摩納！於意云何？若有求天，要求天上故，
便行貪伺相應心，令我作天及餘天。
若有求天，要求天上故，便無結、無怨、無恚、
無諍，無量極廣善修，心定意解，遍滿成就遊，令我作天及餘天。
汝觀於彼，誰得作天及餘天耶？」
^cb669c23鸚鵡摩納答曰：「瞿曇！
若此求天，要求天上故，便無結、無怨、無恚、
無諍，無量極廣善修，心定意解，遍滿成就遊者，我觀於彼必得作天或餘天也。」
^cb669c26世尊問曰：「摩納！於意云何？
若有求梵天，要求梵天上故，便行貪伺相應心，令我作梵天及餘梵天。
若有求梵天，要求梵天上故，便無結、無怨、
無恚、無諍，無量極廣善修，心定意解，遍滿成就遊，令我作梵天及餘梵天。
汝觀於彼，誰得作梵天及餘梵天耶？」
^cb670a3鸚鵡摩納答曰：「瞿曇！
若此求梵天，要求梵天上故，便無結、無怨、
無恚、無諍，無量極廣善修，心定意解，遍滿成就遊者，我觀於彼得作梵天或餘梵天。」
^cb670a6鸚鵡摩納問曰：「瞿曇！
知梵道跡耶？」
^cb670a7世尊告曰：「摩納！我今問汝，隨所解答。
摩納！於意云何？那羅歌邏村去此眾不遠耶？」
^cb670a9鸚鵡摩納答曰：「不遠。」
^cb670a10世尊告曰：「摩納！於意云何？
汝於此眾告一人曰：『汝往至彼那羅歌邏村，到便即還。』
彼受汝教，速疾往至那羅歌邏村，到便即還。
彼往返已，汝問道路，謂於那羅歌邏村往返出入事。
彼人寧住不能答耶？」
^cb670a15鸚鵡摩納答世尊曰：「不也。
瞿曇！」
世尊告曰：「摩納！彼人往返於那羅歌邏村，
問道路事，乃可得住而不能答。
若問如來、無所著、等正覺梵道跡者，終不暫住而不能答。」
^cb670a18鸚鵡摩納白世尊曰：「沙門瞿曇！
無著天祠，此事具足，謂問梵道跡能速答故。
世尊！我已知。善逝！
我已解。世尊！我今自歸於佛、法及比丘眾，
唯願世尊受我為優婆塞，從今日始，終身自歸，乃至命盡。」
^cb670a23佛說如是。鸚鵡摩納聞佛所說，歡喜奉行。
^lb^ck153【鬚閑提經】梵志品鬚閑提經第二〔閑音呼姧反〕
^cb670a28我聞如是：
一時，佛遊拘樓瘦，在婆羅婆第一靜室，坐於草座。
^cb670a29爾時，世尊過夜平旦，著衣持鉢，入釰摩瑟曇次第乞食。
食訖，中後還舉衣鉢，澡洗手足，以尼師檀著於肩上，
往詣一林，至晝行處。
爾時，世尊入於彼林，至一樹下，敷尼師檀，結加趺坐。
^cb670b5於是，鬚閑提異學中後彷徉，往詣婆羅婆第一靜室，
鬚閑提異學遙見婆羅婆第一靜室有布草座一脇臥處，
似師子臥，似沙門臥，似梵行臥，鬚閑提異學見已，
問曰：「婆羅婆第一靜室，誰有此草座一脇臥處，
似師子臥，似沙門臥，似梵行臥？」
^cb670b10婆羅婆梵志答曰：「鬚閑提！
有沙門瞿曇釋種子，捨釋宗族，剃除鬚髮，
著袈裟衣，至信，捨家、無家、學道，覺無上正盡覺。
彼第一靜室有此草座一脇臥處，似師子臥，
似沙門臥，似梵行臥。」
^cb670b14鬚閑提異學語曰：「婆羅婆！
我今不可見見，不可聞聞，謂我見沙門瞿曇臥處。
所以者何？彼沙門瞿曇壞敗地，壞敗地者，無可用也。」
^cb670b17婆羅婆語曰：「鬚閑提！
汝不應以此事罵彼沙門瞿曇。
所以者何？彼沙門瞿曇多有慧，剎利慧、
梵志慧、居士慧、沙門慧，若說慧者皆得聖智。
鬚閑提！我欲以此義向彼沙門瞿曇說，為可爾不？」
^cb670b22鬚閑提語曰：「婆羅婆！
若欲說者，則隨汝意，我無所違。
婆羅婆！若見沙門瞿曇者，我亦說此義。
所以者何？彼沙門瞿曇敗壞地，敗壞地者，無可用也。」
^cb670b25爾時，世尊在晝行處，以淨天耳出過於人，聞婆羅婆梵志與鬚閑提異學共論此事。
世尊聞已，則於晡時從燕坐起，往詣婆羅婆梵志第一靜室，
於草座上敷尼師檀，結加趺坐。
婆羅婆梵志遙見世尊在樹林間，端政姝好，
猶星中月，光耀煒曄，晃若金山，相好具足，
威神巍巍，諸根寂定，無有蔽礙，成就調御，息心靜默。
見已，進前往詣佛所，共相問訊，却坐一面。
^cb670c5世尊問曰：「婆羅婆！
與鬚閑提異學共論此草坐處耶？」
^cb670c6婆羅婆梵志答世尊曰：「如是。
瞿曇！我亦欲以此事向沙門瞿曇說，然沙門瞿曇未說已自知。
所以者何？以如來、無所著、等正覺故。」
^cb670c9世尊與婆羅婆梵志共論此事。
鬚閑提異學於後彷徉，往詣婆羅婆第一靜室。
世尊遙見鬚閑提異學來已，而作是說：「鬚閑提！
不調御眼根，不密守護而不修者，必受苦報。
彼於沙門瞿曇善自調御，善密守護而善修者，必得樂報。
鬚閑提！汝因此故，說沙門瞿曇敗壞地，
敗壞地者，無可用耶？」
^cb670c16鬚閑提異學答世尊曰：「如是。
瞿曇！」
「鬚閑提！如是耳、鼻、舌、身根，不調御意根，
不密守護而不修者，必受苦報。
彼於沙門瞿曇善自調御，善密守護而善修者，必得樂報。
鬚閑提！汝因此故，說沙門瞿曇敗壞地，
敗壞地者，無可用耶？」
^cb670c21鬚閑提異學答世尊曰：「如是。
瞿曇！」
^cb670c22世尊問曰：「鬚閑提！
於意云何？若人本未出家學道，彼眼知色，
愛念意樂，可欲相應。
彼於後時捨眼知色，剃除鬚髮，著袈裟衣，
至信、捨家、無家、學道。
彼眼知色，習、滅、味、患、出要見如真，內息心遊行。
彼若見人未離色欲，為色愛所食，為色熱所熱。
彼眼知色，愛念意樂，可欲相應，行時見已，
不稱彼、不樂彼。鬚閑提！
於意云何？若有此樂，因愛因色，樂此樂時，
薄賤故不稱彼，薄賤故不樂彼。
鬚閑提！寧可於彼有所說耶？」
^cb671a2答世尊曰：「不也。瞿曇！」
^cb671a3「鬚閑提！於意云何？
若人本未出家學道，如是耳知聲，鼻知香，
舌知味，身知觸，愛念意樂，可欲相應。
彼於後時，捨身知觸，剃除鬚髮，著袈裟衣，
至信、捨家、無家、學道。
彼身知觸，習、滅、味、患、出要，見如真，內息心遊行。
彼若見人未離觸欲，為觸愛所食，為觸熱所熱。
彼身知觸，愛念意樂，可欲相應，行時見已，
不稱彼、不樂彼。鬚閑提！
於意云何？若有見此樂，因愛因觸，樂此樂時，
薄賤故不稱彼，薄賤故不樂彼。
鬚閑提！寧可於彼有所說耶？」
^cb671a13答世尊曰：「不也。瞿曇！」
世尊問曰：「鬚閑提！
於意云何？若人本未出家學道，五欲功德愛念意樂，可欲相應。
彼於後時，捨五欲功德，剃除鬚髮，著袈裟衣，
至信、捨家、無家、學道。
彼五欲功德，習、滅、味、患、出要，見如真，內息心遊行。
彼若見人未離欲，為欲愛所食，為欲熱所熱，
五欲功德愛念意樂，可欲相應，行時見已，
不稱彼、不樂彼。鬚閑提！
於意云何？若有此樂，因欲因欲愛，樂此樂時，
薄賤故不稱彼，薄賤故不樂彼。
鬚閑提！寧可於彼有所說耶？」
^cb671a23答世尊曰：「不也。瞿曇！」
^cb671a24「鬚閑提！我本未出家學道時，得五欲功德，
易不難得，愛念意樂，可欲相應。
我於後時，捨五欲功德，剃除鬚髮，著袈裟衣，
至信、捨家、無家、學道。
彼五欲功德，習、滅、味、患、出要，見如真，內息心遊行。
我見人未離欲，為欲愛所食，為欲熱所熱，
五欲功德，愛念意樂，可欲相應，行時見已，
我不稱彼，我不樂彼。
鬚閑提！於意云何？
若有此樂，因欲因欲愛，樂此樂時，薄賤故我不稱彼，薄賤故我不樂彼。
鬚閑提！寧可於我有所說耶？」
^cb671b4答世尊曰：「不也。瞿曇！」
^cb671b5世尊告曰：「鬚閑提！
猶如居士、居士子，極大富樂，資財無量，
多諸畜牧、封戶、食邑，諸生活具種種豐饒，
彼得五欲，易不難得。
彼成就身妙行，口、意妙行，臨死之時，不樂捨五欲功德，
身壞命終，後昇善處，得生天上，具足行五欲功德。
鬚閑提！此天及天子寧當捨天五欲功德，
樂人間欲，歡喜念耶？」
^cb671b12答世尊曰：「不也。瞿曇！
所以者何？人間欲者，臭處不淨，意甚穢惡而不可向，憎諍極苦。
瞿曇！於人間欲，天欲最上、最妙、最勝。
若彼天及天子捨於天上五欲功德，樂人間欲，
歡喜念者，終無是處。」
^cb671b16「如是。鬚閑提！我斷人間欲，度於天欲，剃除鬚髮，
著袈裟衣，至信、捨家、無家、學道。
彼五欲功德，習、滅、味、患、出要，見如真，內息心遊行。
我見人未離欲，為欲愛所食，為欲熱所熱，
五欲功德愛念意樂，可欲相應，行時見已，
我不稱彼，我不樂彼。
鬚閑提！於意云何？
若有此樂，因欲因欲愛，樂此樂時，薄賤故我不稱彼，薄賤故我不樂彼。
鬚閑提！寧可於我有所說耶？」
^cb671b24答世尊曰：「不也。瞿曇！」
^cb671b25世尊告曰：「鬚閑提！
猶人病癩，身體爛熟，為蟲所食，爪擿瘡開，臨火坑炙。
鬚閑提！於意云何？
若病癩人身體爛熟，為蟲所食，爪擿瘡開，臨火坑炙。
如是寧得除病有力，不壞諸根，為脫癩病，
身體完健，平復如故，還本所耶？」
^cb671c1答世尊曰：「不也。瞿曇！
所以者何？若病癩人身體爛熟，為蟲所食，
爪擿瘡開，臨火坑炙。
如是更生瘡轉增多，本瘡轉大，然彼反以癩瘡為樂。」
^cb671c5「鬚閑提！如病癩人身體爛熟，為蟲所食爪擿瘡開，臨火坑炙。
如是更生瘡轉增多，本瘡轉大，然彼反以癩瘡為樂。
鬚閑提！如是眾生未離欲，為欲愛所食，為欲熱所熱而行於欲。
鬚閑提！如是眾生未離欲，為欲愛所食，
為欲熱所熱而行於欲，如是欲轉增多，
欲愛轉廣，然彼反以欲愛為樂。
彼若不斷欲，不離欲愛，內息心，已行、當行、
今行者，終無是處。
所以者何？此非道理，斷欲、離欲愛，謂行於欲。」
^cb671c14世尊告曰：「鬚閑提！
猶王及大臣，得五所欲，易不難得。
彼若不斷欲，不離欲愛，內息心，已行、當行、
今行者，終無是處。
所以者何？此非道理，斷欲、離欲愛，謂行於欲。
如是，鬚閑提！眾生未離欲，為欲愛所食，為欲熱所熱而行於欲。
鬚閑提！若眾生未離欲，為欲愛所食，為欲熱所熱而行欲者，
如是欲轉增多，欲愛轉廣，然彼反以欲愛為樂。
彼若不斷欲，不離欲愛，內息心，已行、當行、
今行者，終無是處。
所以者何？此非道理，斷欲、離欲愛，謂行於欲。
^cb671c24「鬚閑提！猶病癩人身體爛熟，為蟲所食，
爪擿瘡開，臨火坑炙。
有人為彼憐念愍傷，求利及饒益，求安隱快樂，
與如其像好藥，與如其像好藥已，除病得力，
不壞諸根，已脫癩病，身體完健，平復如故，更還本所。
彼若見人有癩病者，身體爛熟，為蟲所食，
以爪擿瘡開，臨火坑炙。
鬚閑提！彼人見已，寧復意樂稱譽喜耶？」
^cb672a3答世尊曰：「不也。瞿曇！
所以者何？有病須藥，無病不須。」
^cb672a4「鬚閑提！於意云何？
若彼癩人除病得力，不壞諸根，已脫癩病，
身體完健，平復如故，更還本所，有二力士，強捉彼人臨火坑炙。
彼於其中慞惶迴避，身生重熱。
鬚閑提！於意云何？
此火坑者，於今更熱，大苦可患，甚於本耶？」
^cb672a9答世尊曰：「不也。瞿曇！
其本病癩，身體爛熟，為蟲所食，爪擿瘡開，臨火坑炙。
彼於苦大樂更樂想，其心迷亂，有顛倒想。
瞿曇！彼人於今除病得力，不壞諸根，已脫癩病，
身體完健，平復如故，更還本所，彼於苦大苦更樂想，
其心泰然，無顛倒想。」
^cb672a15「鬚閑提！如病癩人身體爛熟，為蟲所食，
爪擿瘡開，臨火坑炙。
彼於苦大樂更樂想，其心迷亂，有顛倒想。
如是，鬚閑提！眾生不離欲，為欲愛所食，為欲熱所熱而行於欲。
彼於苦欲有樂欲想，其心迷亂，有顛倒想。
鬚閑提！猶如彼人除病得力，不壞諸根，
已脫癩病，身體完健，平復如故，更還本所。
彼於苦大苦更樂想，其心泰然，無顛倒想。
如是，鬚閑提！我於苦欲有苦欲想，得如真實，無顛倒想。
所以者何？鬚閑提！
過去時欲不淨臭處，意甚穢惡而不可向，
憎諍苦更觸，未來、現在欲亦不淨臭處，
意甚穢惡而不可向，憎諍苦更觸。
鬚閑提！如來、無所著、等正覺說無病第一利，涅槃第一樂。」
^cb672a29鬚閑提異學白世尊曰：「瞿曇！
我亦曾從耆舊尊德長老久學梵行所，
聞無病第一利，涅槃第一樂。」
^cb672b2世尊問曰：「鬚閑提！
若汝曾從耆舊尊德長老久學梵行所，
聞無病第一利，涅槃第一樂。
鬚閑提！何者無病？
何者涅槃耶？」
^cb672b5於是，鬚閑提異學身即是病、是癰、是箭、
是蛇、是無常、是苦、是空、是非神，以兩手抆摸而作是說：「瞿曇！
此是無病，此是涅槃。」
^cb672b8世尊語曰：「鬚閑提！
猶如生盲，從有目人聞其所說：『白淨無垢，白淨無垢。』
彼聞此已，便求白淨。
有諂誑人而不為彼求利及饒益，求安隱快樂，
則以垢膩不淨之衣，持往語曰：『汝當知之，
此是白淨無垢之衣，汝以兩手敬受被身。』
彼盲子喜，即以兩手敬受被身而作是說：
『白淨無垢，白淨無垢。』
鬚閑提！彼人為自知說，為不知說？
為自見說，為不見說？」
^cb672b16鬚閑提異學答曰：「瞿曇！
如是說者，實不知見。」
^cb672b17世尊語曰：「如是。鬚閑提！
如盲無目，身即是病、是癰、是箭、是蛇、是無常、
是苦、是空、是非神，以兩手抆摸而作是說：『瞿曇！
此是無病，此是涅槃。』
鬚閑提！汝尚不識於無病，何況知見於涅槃耶？
言知見者，終無是處。
鬚閑提！如來、無所著、等正覺說：
^gatha「無病第一利，涅槃第一樂，
^gatha諸道八正道，住安隱甘露。
^cb672b25「彼眾多人並共聞之，眾多異學聞此偈已，
展轉相傳，不能知義。
彼既聞已，而欲求教，彼並愚癡，還相欺誑。
彼自現身四大之種，從父母生，飲食所長，
常覆按摩澡浴，強忍、破壞、磨滅，離散之法。
然見神受神，緣受則有，緣有則生，緣生則老死，
緣老死則愁慼啼哭、憂苦懊惱，如是此生純大苦陰。」
^cb672c2於是，鬚閑提異學即從坐起，偏袒著衣，
叉手向佛，白曰：「瞿曇！
我今極信沙門瞿曇！
唯願瞿曇善為說法，令我得知此是無病，此是涅槃。」
^cb672c5世尊告曰：「鬚閑提！
若汝聖慧眼未淨者，我為汝說無病、涅槃，
終不能知，唐煩勞我。
鬚閑提！猶生盲人，因他往語：『汝當知之，
此是青色，黃、赤、白色。』
鬚閑提！彼生盲人頗因他說，知是青色、
黃、赤、白色耶？」
^cb672c10答世尊曰：「不也。瞿曇！」
「如是。鬚閑提！若汝聖慧眼未淨者，我為汝說無病、
涅槃，終不能知，唐煩勞我。
鬚閑提！我為汝說如其像妙藥，令未淨聖慧眼而得清淨。
鬚閑提！若汝聖慧眼得清淨者，汝便自知此是無病，此是涅槃。
鬚閑提！猶生盲人，有諸親親為彼慈愍，
求利及饒益，求安隱快樂故，為求眼醫，
彼眼醫者與種種治，或吐或下，或灌於鼻，
或復灌下，或刺其脉，或令淚出。
鬚閑提！儻有此處，得淨兩眼。
鬚閑提！若彼兩眼得清淨者，則便自見此是青色，
黃、赤、白色，見彼垢膩不淨之衣，便作是念：
『彼即怨家，長夜則以垢膩之衣欺誑於我。』
便有憎心。鬚閑提！
此人儻能殺害於彼。
如是，鬚閑提！我為汝說如其像妙藥，令未淨聖慧眼而得清淨。
鬚閑提！若汝聖慧眼得淨者，汝便自知此是無病，此是涅槃。
^cb672c26「鬚閑提！有四種法，未淨聖慧眼而得清淨。
云何為四？親近善知識，恭敬、承事，聞善法，
善思惟，趣向法次法。
鬚閑提！汝當如是學，親近善知識，恭敬、
承事，聞善法，善思惟，趣向法次法。
鬚閑提！當學如是。
鬚閑提！汝親近善知識，恭敬、承事已，便聞善法，
聞善法已，便善思惟，善思惟已便趣向法次法，
趣向法次法已，便知此苦如真，知此苦習、
知此苦滅、知此苦滅道如真。
^cb673a6「云何知苦如真？謂生苦、老苦、病苦、死苦、
怨憎會苦、愛別離苦、所求不得苦、略五盛陰苦，如是知苦如真。
云何知苦習如真？
謂此愛當受未來有，與喜欲俱，願彼彼有，如是知苦習如真。
云何知苦滅如真？
謂此愛當受未來有，與喜欲俱，願彼彼有滅、
無餘、斷、捨、吐、盡、無欲、沒、息止，如是知苦滅如真。
云何知苦滅道如真？
謂八支聖道，正見乃至正定，是謂為八，如是知苦滅道如真。」
^cb673a15說此法已，鬚閑提異學遠塵離垢，諸法法眼生。
於是，鬚閑提異學見法得法，覺白淨法，
斷疑度惑，更無餘尊，不復從他，無有猶豫，
已住果證，於世尊法得無所畏。
即從座起，稽首佛足，白曰：「世尊！
願令我得出家學道，受具足，得比丘。」
^cb673a21世尊告曰：「善來比丘！
修行梵行。」
鬚閑提異學即是出家學道，受具足，得比丘。
鬚閑提出家學道，受具足，知法已，至得阿羅訶。
^cb673a23佛說如是。尊者鬚閑提聞佛所說，歡喜奉行。

^pb1^folio#agmm39中阿含經卷第三十九
^lb^au〔東晉罽賓三藏瞿曇僧伽提婆譯〕
^lb^ck154【婆羅婆堂經】梵志品婆羅婆堂經第三
^cb673b6我聞如是：
一時，佛遊舍衛國，在東園鹿子母堂。
^cb673b7爾時，有二人婆私吒及婆羅婆梵志族，
剃除鬚髮，著袈裟衣，至信、捨家、無家、學道。
諸梵志見已，極訶責數，甚急至苦，而語之曰：
「梵志種勝，餘者不如；梵志種白，餘者皆黑；
梵志得清淨，非梵志不得清淨；梵志梵天子，
從彼口生，梵梵所化。
汝等捨勝從不如，捨白從黑，彼禿沙門為黑所縛，斷種無子。
是故汝等所作大惡，極犯大過。」
^cb673b14爾時，世尊則於晡時從燕坐起，堂上來下，
於堂影中露地經行，為諸比丘說甚深微妙法。
尊者婆私吒遙見世尊則於晡時從燕坐起，
堂上來下，於堂影中露地經行，為諸比丘說甚深微妙法。
尊者婆私吒見已，語曰：「賢者婆羅婆！
當知世尊則於晡時從燕坐起，堂上來下，
於堂影中露地經行，為諸比丘說甚深微妙法。
賢者婆羅婆！可共詣佛，或能因此從佛聞法。」
^cb673b23於是，婆私吒及婆羅婆即詣佛所，稽首作禮，從後經行。
^cb673b24世尊迴顧，告彼二人：「婆私吒！
汝等二梵志捨梵志族，剃除鬚髮，著袈裟衣，
至信、捨家、無家、學道，諸梵志見已，不大責數耶？」
^cb673b27彼即答曰：「唯然。世尊！
諸梵志見已，極訶責數，甚急至苦。」
^cb673b28世尊問曰：「婆私吒！
諸梵志見已，云何極訶責數，甚急至苦耶？」
^cb673c1答曰：「世尊！諸梵志見我等已，而作是說：
『梵志種勝，餘者不如；梵志種白，餘者皆黑；
梵志得清淨，非梵志不得清淨；梵志梵天子，
從彼口生，梵梵所化。
汝等捨勝從不如，捨白從黑，彼禿沙門為黑所縛，斷種無子。
是故汝等所作大惡，極犯大過。』
世尊！諸梵志見我等已，如是極訶責數，甚急至苦。」
^cb673c8世尊告曰：「婆私吒！
彼諸梵志所說至惡，極自無賴。
所以者何？謂彼愚癡，不善曉解，不識良田，
不能自知，作如是說：『我等梵志是梵天子，
從彼口生，梵梵所化。』
所以者何？婆私吒！
我此無上明、行、作證，不說生勝，不說種姓，
不說憍慢：『彼可我意，不可我意，因坐因水，所學經書。』
婆私吒！若有婚姻者，彼應說生，應說種姓，
應說憍慢：『彼可我意，不可我意，因坐因水，所學經書。』
婆私吒！若有計生、計姓、計慢者，彼極遠離於我無上明、
行、作證。婆私吒！說生、說姓、說慢：『彼可我意，
不可我意，因坐因水，所學經書』者，於我無上明、
行、作證別。復次，婆私吒！
謂有三種，令非一切人人共諍，雜善不善法，彼則為聖所稱不稱。
云何為三？剎利種、梵志種、居士種。
婆私吒！於意云何？
剎利殺生，不與取、行邪婬、妄言乃至邪見，
居士亦然；非梵志耶？」
^cb673c24答曰：「世尊！剎利亦可殺生、不與取、行邪婬、
妄言，乃至邪見，梵志、居士亦復如是。」
^cb673c26世尊問曰：「婆私吒！
於意云何？梵志離殺、斷殺、不與取、行邪婬、
妄言，乃至離邪見，得正見；剎利、居士為不然耶？」
^cb673c29答曰：「世尊！梵志亦可離殺、斷殺、不與取、
行邪婬、妄言，乃至離邪見得正見；剎利、居士亦復如是。」
^cb674a2世尊問曰：「婆私吒！
於意云何？若有無量惡不善法，是剎利、
居士所行；非梵志耶？
若有無量善法，是梵志所行；非剎利、居士耶？」
^cb674a5答曰：「世尊！若有無量惡不善法，彼剎利、
居士亦可行，梵志亦復如是。
若有無量善法，彼梵志亦可行，剎利、居士亦復如是。」
^cb674a8「婆私吒！若有無量惡不善法，一向剎利、
居士行，非梵志者。
若有無量善法，一向梵志行，非剎利、居士者。
彼諸梵志可作是說：『我等梵志是梵天子，
從彼口生，梵梵所化。』
所以者何？婆私吒！
見梵志女始婚姻時，婚姻已後，見懷妊身時，
懷妊身已後，見產生時，或童男，或童女。
婆私吒！如是諸梵志亦如世法，隨產道生，
然彼妄言𧩄謗梵天而作是說：『我等梵志是梵天子，
從彼口生，梵梵所化。』
^cb674a17「婆私吒！若族姓子、若干種姓、若干種名，
捨若干族，剃除鬚髮，著袈裟衣，至信、捨家、
無家，從我學道，應作是說：『我等梵志是梵天子，
從彼口生，梵梵所化。』
所以者何？婆私吒！
彼族姓子入我正法、律中，受我正法、律，
得至彼岸，斷疑度惑，無有猶豫，於世尊法得無所畏。
是故彼應作是說：『我等梵志是梵天子，
從彼口生，梵梵所化。』
婆私吒！彼梵天者，是說如來、無所著、等正覺，
梵是如來，冷是如來，無煩無熱，不離如者，是如來也。
婆私吒！於意云何？
諸釋下意愛敬至重，供養奉事於波斯匿拘娑羅王耶？」
^cb674a29彼則答曰：「如是。世尊！」
世尊問曰：「婆私吒！
於意云何？若諸釋下意愛敬至重，供養奉事於波斯匿拘娑羅王，
如是波斯匿拘娑羅王則於我身下意愛敬至重，供養奉事我耶？」
^cb674b4答世尊曰：「諸釋下意愛敬至重，供養奉事於波斯匿拘娑羅王者，
此無奇特。若波斯匿拘娑羅王下意愛敬至重，
供養奉事於世尊者，此甚奇特。」
^cb674b7世尊告曰：「婆私吒！
波斯匿拘娑羅王不如是意，而於我身下意愛敬至重，
供養奉事於我：『沙門瞿曇種族極高，我種族下。
沙門瞿曇財寶甚多，我財寶少。
沙門瞿曇形色至妙，我色不妙。
沙門瞿曇有大威神，我威神小。
沙門瞿曇有善智慧，我有惡智。』
婆私吒！但波斯匿拘娑羅王愛敬於法，
至重供養，為奉事故，而於我身下意愛敬至重，供養奉事於我。」
^cb674b15爾時，世尊告比丘曰：「婆私吒！
有時此世皆悉敗壞。
此世壞時，若有眾生生晃昱天，彼於其中妙色意生，
一切支節諸根具足，以喜為食，自身光明，
昇於虛空，淨色久住。
婆私吒！有時此大地滿其中水，彼大水上以風吹攪，
結搆為精，合聚和合，猶如熟酪，以抨抨𮝂𮝂乳，
結搆為精，合聚和合。
如是，婆私吒！有時此大地滿其中水，彼大水上以風吹攪，
結搆為精，合聚和合，從是生地味，有色香味。
云何為色？猶如生酥及熟酥色。
云何為味？如蜜丸味。
^cb674b26「婆私吒！有時此世還復成時，若有眾生生晃昱天，
壽盡、業盡、福盡命終，生此為人，生此間已，
妙色意生，一切支節諸根具足，以喜為食，
自身光明，昇於虛空，淨色久住。
婆私吒！爾時，世中無有日月，亦無星宿，
無有晝夜，無月、半月，無時無歲。
婆私吒！當爾之時，無父無母，無男無女，
又無大家，復無奴婢，唯等眾生。
於是，有一眾生貪餮不廉，便作是念：『云何地味？
我寧可以指抄此地味嘗。』
彼時，眾生便以指抄此地味嘗。
如是，眾生既知地味，復欲得食。
彼時，眾生復作是念：『何故以指食此地味，用自疲勞？
我今寧可以手撮此地味食之。』
彼時，眾生便以手撮此地味食。
於彼眾生中復有眾生，見彼眾生各以手撮此地味食，
便作是念：『此實為善，此實為快，我等寧可亦以手撮此地味食。』
時，彼眾生即以手撮此地味食。
若彼眾生以手撮此地味食已，如是如是，
身生轉厚、轉重、轉堅，若彼本時有清淨色，
於是便滅，自然生闇。
婆私吒！世間之法，自然有是，若生闇者，
必生日月，生日月已，便生星宿，生星宿已，
便成晝夜，成晝夜已，便有月、半月，有時、有歲。
彼食地味，住世久遠。
^cb674c20「婆私吒！若有眾生食地味多者，便生惡色，
食地味少者，便有妙色，從是知色有勝有如，
因色勝如故，眾生眾生共相輕慢言：『我色勝，汝色不如。』
因色勝如而生輕慢及惡法故，地味便滅。
地味滅已，彼眾生等便共聚集，極悲啼泣而作是語：『奈何地味？
奈何地味？』猶如今人含消美物，不說本字，
雖受持而不知義，此說觀義亦復如是。
婆私吒！地味滅後，彼眾生生地肥𦡕，有色香味。
云何為色？猶如生酥及熟酥色。
云何為味？如蜜丸味。
彼食此地肥𦡕，住世久遠。
^cb675a1「婆私吒！若有眾生食地肥𦡕多者，便生惡色，
食地肥𦡕少者，便有妙色，從是知色有勝有如，
因色勝如故，眾生眾生共相輕慢言：『我色勝，汝色不如。』
因色勝如而生輕慢及惡法故，地肥𦡕便滅。
地肥𦡕滅已，彼眾生等便共聚集，極悲啼泣而作是語：『奈何地肥𦡕？
奈何地肥𦡕？』猶如今人為他所嘖，不說本字，
雖受持而不知義，此說觀義亦復如是。
婆私吒！地肥𦡕滅後，彼眾生生婆羅，有色香味。
云何為色？猶加曇華色。
云何為味？如淖蜜丸味。
彼食此婆羅，住世久遠。
^cb675a12「婆私吒！若有眾生食婆羅多者，便生惡色，
食婆羅少者，便有妙色，從是知色有勝有如，
因色勝如故，眾生眾生共相輕慢言：『我色勝，汝色不如。』
因色勝如而生輕慢及惡法故，婆羅便滅。
婆羅滅已，彼眾生等便共聚集，極悲啼泣而作是語：『奈何婆羅？
奈何婆羅？』猶如今人苦法所觸，不說本字，
雖受持而不知義，此說觀義亦復如是。
^cb675a20「婆私吒！婆羅滅後，彼眾生生自然粳米，
白淨無皮，亦無有䵃藁，長四寸，朝刈暮生，
暮刈朝生，熟有鹽味，無有生氣。
眾生食此自然粳米，如彼眾生食此自然粳米已，
彼眾生等便生若干形，或有眾生而生男形，或有眾生而生女形。
若彼眾生生男女形者，彼相見已，便作是語：
『惡眾生生，惡眾生生。』
^cb675a27「婆私吒！惡眾生生者，謂說婦人也。
若彼眾生生於男形及女形者，彼眾生等則更相伺，
更相伺已，眼更相視，更相視已，則更相染，
更相染已，便有煩熱，有煩熱已，便相愛著，
相愛著已，便行於欲。
若見行欲時，便以木石，或以杖塊而打擲之，
便作是語：『咄！弊惡眾生作非法事。』
云何眾生共作是耶？
猶如今人迎新婦時，則以襆𧚦華散，
或以華鬘垂，作如是言：『新婦安隱，新婦安隱。』
本所可憎，今所可愛。
婆私吒！若有眾生惡不淨法，憎惡羞恥，
懷慚愧者，彼便離眾一日、二日，至六、七日，
半月、一月，乃至一歲。
婆私吒！若有眾生欲得行此不淨行者，
彼便作家而作是說：『此中作惡，此中作惡。』
婆私吒！是謂初因初緣世中起家法，舊第一智，
如法、非不如法，如法人尊。
^cb675b13「於中有一事懶惰眾生，便作是念：『我今何為日日常取自然粳米，
我寧可并取一日食直耶？』
彼便并取一日食米。
於是，有一眾生語彼眾生曰：『眾生！
汝來共行取米耶？』
彼則答曰：『我已并取，汝自取去。』
彼眾生聞已，便作是念：『此實為善，此實為快，我亦寧可并取明日所食米耶？』
彼便并取明日米來。
復有一眾生語彼眾生曰：『眾生！
汝來共行取米耶？』
彼則答曰：『我已并取明日米來，汝自取去。』
彼眾生聞已，便作是念：『此實為善，此實為快，我今寧可并取七日食米來耶？』
時，彼眾生即便并取七日米來。
如彼眾生自然粳米極取積聚，彼宿粳米便生皮䵃，
刈至七日亦生皮䵃，隨所刈處，即不復生。
^cb675b27「於是，彼眾生便共聚集，極悲啼泣，作如是語：
『我等生惡不善之法，謂我曹等儲畜宿米。
所以者何？我等本有妙色意生，一切支節諸根具足，
以喜為食，自身光明，昇於虛空，淨色久住，
我等生地味，有色香味。
云何為色？猶如生酥及熟酥色。
云何為味？如蜜丸味。
我等食地味，住世久遠。
我等若食地味多者，便生惡色，食地味少者，
彼有妙色，從是知色有勝有如，因色勝如故，
我等各各共相輕慢言：「我色勝，汝色不如。」
因色勝如而生輕慢及惡法故，地味便滅，
地味滅後，我等生地肥𦡕，有色香味。
云何為色？猶如生酥及熟酥色。
云何為味？如蜜丸味。
我等食地肥𦡕，住世久遠。
我等若食地肥𦡕多者，便生惡色，食地肥𦡕少者，
便有妙色，從是知色有勝有如，因色勝如故，
我等各各共相輕慢言：「我色勝，汝色不如。」
因色勝如而生輕慢及惡法故，地肥𦡕便滅。
地肥𦡕滅後，我等生婆羅，有色香味。
云何為色？猶加曇華色。
云何為味？如淖蜜丸味。
我等食婆羅，住世久遠。
我等若食婆羅多者，便生惡色，食婆羅少者，
便有妙色，從是知色有勝有如，因色勝如故，
我等各各共相輕慢言：「我色勝，汝色不如。」
因色勝如而生輕慢及惡法故，婆羅便滅。
婆羅滅後，我等生自然粳米，白淨無皮，
亦無有䵃藁，長四寸，朝刈暮生，暮刈朝生，
熟有鹽味，無有生氣，我等食彼自然粳米，
如我等自然粳米，極取積聚，彼宿粳米便生皮䵃，
刈至七日，亦生皮䵃，隨所刈處，即不復生，
我等寧可造作田種，立標牓耶？』
^cb675c29「於是，眾生等造作田種，竪立標牓。
於中有一眾生自有稻穀，而入他田竊取他稻，
其主見已，便作是語：『咄！
咄！弊惡眾生，云何作是？
汝自有稻，而入他田竊取他稻。
汝今可去，後莫復作。』
然彼眾生復至再三竊取他稻，其主亦至再三見已，
便以拳扠牽詣眾所，語彼眾曰：『此一眾生自有稻穀，而入我田竊取我稻。』
然彼一眾生亦語眾曰：『此一眾生以拳扠我牽來詣眾。』
^cb676a8「於是，彼諸眾生共聚集會，極悲啼泣而作是語：
『我等生惡不善之法，謂守田也。
所以者何？因守田故，便共諍訟，有失有盡，
有相道說，有拳相扠。
我等寧可於其眾中舉一端正形色，極妙最第一者，
立為田主，若可訶者，當令彼訶，若可擯者，
當令彼擯，若我曹等所得稻穀，當以如法輸送與彼。』
於是，彼眾生中，若有端正形色，極妙最第一者，
眾便共舉，立為田主，若可訶者，彼便訶嘖，
若可擯者，彼便擯棄，若有稻者，便以如法輸送與彼是田主。
是田主謂之剎利也，令如法樂眾生，守護行戒是王，是王謂之王也。
婆私吒！是謂初因初緣世中剎利種，舊第一智，
如法、非不如法，如法人尊。
^cb676a22「於是，彼異眾生以守為病，以守為癰，以守為箭刺，
便棄捨守，依於無事，作草葉屋而學禪也。
彼從無事，朝朝平旦入村邑王城而行乞食，
彼多眾生見便施與，恭敬尊重，而作是語：
『此異眾生以守為病，以守為癰，以守為箭刺，
便棄捨守，依於無事，作草葉屋而學禪也。
此諸尊捨害、惡不善法是梵志，是梵志謂之梵志也。』
^cb676b1「彼眾生學禪不得禪，學苦行不得苦行，
學遠離不得遠離，學一心不得一心，學精進不得精進，
便捨無事，還村邑王城，作四柱屋，造立經書。
彼多眾生見如是已，便不復施與、恭敬、
尊重，而作是語：『此異眾生本以守為病，
以守為癰，以守為箭刺，便棄捨守，依於無事，
作草葉屋，而學於禪不能得禪，學苦行不得苦行，
學遠離不得遠離，學一心不得一心，學精進不得精進，
便捨無事，還村邑王城，作四柱屋，造立經書。
此諸尊等更學博聞，不復學禪是博聞，是博聞謂之博聞。』
婆私吒！是謂初因初緣世中有梵志種，
舊第一智，如法、非不如法，如法人尊。
^cb676b14「於是，彼異眾生各各詣諸方而作田業，
是各各諸方而作田業，是各各諸方而作田業，謂之鞞舍。
婆私吒！是謂初因初緣世中有鞞舍種，
舊第一智，如法、非不如法，如法人尊。
^cb676b18「婆私吒，世中起此三種姓已，便知有第四沙門種也。
云何世中有此三種姓已，便知有第四沙門種耶？
於剎利族族姓之子，能自訶嘖惡不善法，
自厭憎惡惡不善法，剃除鬚髮，著袈裟衣，
至信、捨家、無家、學道，而作是念：『我當作沙門，行於梵行。』
便作沙門行於梵行。
如是，梵志種族、鞞舍種族族姓之子，亦自訶嘖惡不善法，
自厭憎惡惡不善法，剃除鬚髮，著袈裟衣，
至信、捨家、無家、學道，亦作是念：『我當作沙門，行於梵行。』
便作沙門行於梵行。
婆私吒！如是世中起此三種姓已，便知有第四沙門種也。
^cb676c1「婆私吒！我今廣說此三種姓。
云何廣有此三種耶？
剎利種族族姓之子，身行不善法，口、意行不善法，
彼身壞命終，一向受苦。
如是，梵志種族、鞞舍種族族姓之子，身行不善法，
口、意行不善法，彼身壞命終，一向受苦。
婆私吒！剎利種族族姓之子，身行善法，
口、意行善法，彼身壞命終，一向受樂。
如是，梵志種族、鞞舍種族族姓之子，身行善法，
口、意行善法，彼身壞命終，一向受樂。
婆私吒！剎利種族族姓之子，身行二行及與護行，
口、意行二行及與護行，彼身壞命終，受於苦樂。
如是，梵志種族、鞞舍種族族姓之子，身行二行及與護行，
口、意行二行及與護行，彼身壞命終，受於苦樂。
^cb676c14「婆私吒！剎利種族族姓之子，修七覺法，
善思善觀，彼如是知、如是見，欲漏心解脫，
有漏、無明漏心解脫，解脫已，便知解脫，
生已盡，梵行已立，所作已辦，不更受有，知如真。
如是，梵志種族、鞞舍種族族姓之子，修七覺法，
善思善觀，彼如是知、如是見，欲漏心解脫，
有漏、無明漏心解脫，解脫已，便知解脫，
生已盡，梵行已立，所作已辦，不更受有，知如真。
婆私吒！如是此三種廣分別也。
梵天帝主說此偈曰：
^gatha「『剎利二足尊，謂有種族姓，
^gatha求學明及行，彼為天人稱。』
^cb676c26「婆私吒！梵天帝主善說此偈，非不善也。
善歌諷誦，非不善也。
善詠語言，非不善也。
謂如是說：
^gatha「『剎利二足尊，謂有種族姓，
^gatha求學明及行，彼為天人稱。』
^cb677a2「所以者何？我亦如是說：
^gatha「『剎利二足尊，謂有種族姓，
^gatha求學明及行，彼為天人稱。』」
^cb677a5佛說如是。尊者婆私吒、婆羅婆等，及諸比丘聞佛所說，歡喜奉行。
^lb^ck155【須達哆經】梵志品須達哆經第四
^cb677a10我聞如是：
一時，佛遊舍衛國，在勝林給孤獨園。
^cb677a11爾時，須達哆居士往詣佛所，稽首作禮，却坐一面。
^cb677a12世尊問曰：「居士家頗行施耶？」
^cb677a13須達哆居士答曰：「唯然。
世尊！家行布施，但為至麤，不能好也。
糠飯麻羹，薑菜一片。」
^cb677a14世尊告曰：「居士！若施麤食及施妙食，俱得報耳。
居士！若行麤施，不信施、不故施、不自手施、
不自往施、不思惟施、不由信施、不觀業果報施者，當觀如是受報。
心不欲得好家，不欲得好乘，不欲得好衣被，
不欲得好飲食，不欲得好五欲功德。
所以者何？以不至心故行施也。
居士！當知受報如是。
居士！若行麤施，信施、故施、自手施、自往施、
思惟施、由信施、觀業果報施者，當觀如是受報。
心欲得好家，欲得好乘，欲得好衣被，欲得好飲食，欲得好五欲功德。
所以者何？以其至心故行施也。
居士！當知受報如是。
^cb677a27「居士！若行妙施，不信施、不故施、不自手施、
不自往施、不思惟施、不由信施、不觀業果報施者，當觀如是受報。
心不欲得好家，不欲得好乘，不欲得好衣被，
不欲得好飲食，不欲得好五欲功德。
所以者何？以不至心故行施也。
居士！當知受報如是。
居士！若行妙施，信施、故施、自手施、自往施、
思惟施、由信施、觀業果報施者，當觀如是受報。
心欲得好家，欲得好乘，欲得好衣被，欲得好飲食，欲得好五欲功德。
所以者何？以其至心故行施也。
居士！當知受報如是。
^cb677b8「居士！昔過去時有梵志大長者，名曰隨藍，
極大富樂，資財無量，封戶食邑多諸珍寶，畜牧產業不可稱計。
彼行布施其像如是，八萬四千金鉢盛滿碎銀，行如是大施。
八萬四千銀鉢盛滿碎金，行如是大施。
八萬四千金鉢盛滿碎金，行如是大施。
八萬四千銀鉢盛滿碎銀，行如是大施。
八萬四千象，莊珓嚴飾，白絡覆上，行如是大施。
八萬四千馬，莊嚴珓飾，白絡金合霏那，行如是大施。
八萬四千牛，衣繩衣覆，𤛓之皆得一斛乳汁，行如是大施。
八萬四千女，姿容端正，覩者歡悅，眾寶瓔珞，
嚴飾具足，行如是大施。
況復其餘食噉含消？
^cb677b21「居士！若梵志隨藍行如是大施，若復有施滿閻浮場凡夫食者，
此於彼施為最勝也。
居士！若梵志隨藍行如是大施，及施滿閻浮場凡夫人食，
若復有施一須陀洹食者，此於彼施最為勝也。
居士！若梵志隨藍行如是大施，及施滿閻浮場凡夫人食，
施百須陀洹食，若復有施一斯陀含食者，此於彼施為最勝也。
居士！若梵志隨藍行如是大施，及施滿閻浮場凡夫人食，
施百須陀洹、百斯陀含食，若復有施一阿那含食者，此於彼施為最勝也。
居士！若梵志隨藍行如是大施，及施滿閻浮場凡夫人食，
施百須陀洹、百斯陀含、百阿那含食，若復有施一阿羅訶食者，
此於彼施為最勝也。
^cb677c6「居士！若梵志隨藍行如是大施，及施滿閻浮場凡夫人食，
施百須陀洹、百斯陀含、百阿那含、百阿羅訶食，
若復有施一辟支佛食者，此於彼施為最勝也。
居士！若梵志隨藍行如是大施，及施滿閻浮場凡夫人食，
施百須陀洹、百斯陀含、百阿那含、百阿羅訶、
百辟支佛食，若復有施一如來、無所著、
等正覺食者，此於彼施為最勝也。
居士！若梵志隨藍行如是大施，及施滿閻浮場凡夫人食，
施百須陀洹、百斯陀含、百阿那含、百阿羅訶、
百辟支佛食，若有作房舍，施四方比丘眾者，此於彼施為最勝也。
^cb677c17「居士！若梵志隨藍行如是大施，及施滿閻浮場凡夫人食，
施百須陀洹、百斯陀含、百阿那含、百阿羅訶、
百辟支佛食，作房舍施四方比丘眾，若有歡喜心歸命三尊佛、
法、比丘眾及受戒者，此於彼施為最勝也。
居士！若梵志隨藍行如是大施，及施滿閻浮場凡夫人食，
施百須陀洹、百斯陀含、百阿那含、百阿羅訶、
百辟支佛食，作房舍施四方比丘眾，歡喜心歸命三尊佛、
法、比丘眾及受戒，若有為彼一切眾生行於慈心，
乃至𤛓牛頃者，此於彼施為最勝也。
^cb677c28「居士！若梵志隨藍行如是大施，及施滿閻浮場凡夫人食，
施百須陀洹、百斯陀含、百阿那含、百阿羅訶、
百辟支佛食，作房舍施四方比丘眾，歡喜心歸命三尊佛、
法、比丘眾及受戒，為一切眾生行於慈心，
乃至𤛓牛頃，若有能觀一切諸法無常、
苦、空及非神者，此於彼施為最勝也。
^cb678a5「於居士意云何？昔時梵志大長者名隨藍者，謂異人耶？
莫作斯念。所以者何？
當知即是我也。我昔為梵志大長者，名曰隨藍。
居士！我於爾時為自饒益，亦饒益他，饒益多人，
愍傷世間，為天、為人求義及饒益，求安隱快樂。
爾時說法不至究竟，不究竟白淨、不究竟梵行、不究竟梵行訖。
爾時，不離生老病死、啼哭憂慼，亦未能得脫一切苦。
^cb678a13「居士！我今出世如來、無所著、等正覺、明行成為、
善逝、世間解、無上士、道法御、天人師，號佛、眾祐。
我今自饒益，亦饒益他，饒益多人，愍傷世間，
為天、為人求義及饒益，求安隱快樂。
我今說法得至究竟，究竟白淨、究竟梵行、究竟梵行訖。
我今已離生老病死、啼哭憂慼，我今已得脫一切苦。」
^cb678a20佛說如是。須達哆居士及諸比丘。
聞佛所說，歡喜奉行。
^lb^ck156【梵波羅延經】梵志品梵波羅延經第五〔第四分別誦〕
^cb678a25我聞如是：
一時，佛遊舍衛國，在勝林給孤獨園。
^cb678a26爾時，拘娑羅國眾多梵志中後彷徉，往詣佛所，
共相問訊，却坐一面，白曰：「瞿曇！
欲有所問，聽我問耶？」
^cb678a28世尊告曰：「恣汝所問。」
^cb678a29時，諸梵志問曰：「瞿曇！
頗今有梵志學故梵志法，為越故梵志法耶？」
^cb678b1世尊答曰：「今無梵志學故梵志法，梵志久已越故梵志法。」
^cb678b2時，諸梵志問曰：「瞿曇！
云何今無梵志學故梵志法，諸梵志等越故梵志法來為幾時耶？」
^cb678b4彼時，世尊以偈答曰：
^gatha「所謂昔時有，自調御熱行，
^gatha捨五欲功德，行清淨梵行。
^gatha梵行及戒行，率至柔軟性，
^gatha恕亮無害心，忍辱護其意。
^gatha昔時有此法，梵志不護此，
^gatha梵志不守護，所有錢財穀。
^gatha誦習錢財穀，梵志守此藏，
^gatha衣色若干種，屋舍及床榻。
^gatha豐城及諸國，梵志學如是，
^gatha此梵志莫害，率守護諸法。
^gatha往到於他門，無有拘制彼，
^gatha發家乞求法，隨其食時到。
^gatha梵志住在家，見者欲為施，
^gatha滿四十八年，行清淨梵行。
^gatha求索明行成，昔時梵志行，
^gatha彼不偷財物，亦無有恐怖。
^gatha愛愛攝相應，當以共和合，
^gatha不為煩惱故，怨婬相應法。
^gatha諸有梵志者，無能行如是，
^gatha若有第一行，梵志極堅求。
^gatha彼諸婬欲法，不行乃至夢，
^gatha彼因此梵行，自稱梵我梵。
^gatha知彼有此行，慧者當知彼，
^gatha床薄衣極單，食酥乳命存。
^gatha乞求皆如法，立齋行布施，
^gatha齋時無異乞，自於己乞求。
^gatha立齋行施時，彼不有殺牛，
^gatha如父母兄弟，及餘有親親。
^gatha人牛亦如是，彼因是生樂，
^gatha飲食體有力，乘者安隱樂。
^gatha知有此義理，莫樂殺於牛，
^gatha柔軟身極大，精色名稱譽。
^gatha慇懃自求利，昔時梵志行，
^gatha梵志為自利，專事及非事。
^gatha彼當來此世，必度脫此世，
^gatha彼月過於月，見意趣向彼。
^gatha遊戲於夜中，嚴飾諸婦人，
^gatha吉牛圍繞前，婦女極端正。
^gatha人間微妙欲，梵志之常願，
^gatha具足車乘具，善作縫治好。
^gatha家居及婚姻，梵志之常願，
^gatha彼造作此縛，我等從彼來。
^gatha大王齋行施，莫失其財利，
^gatha饒財物米穀，若有餘錢財。
^gatha大王相應此，梵志及車乘，
^gatha象齋及馬齋，馬齋不障門。
^gatha聚集作齋施，財物施梵志，
^gatha彼從此得利，愛樂惜財物。
^gatha彼以起為欲，數數增長愛，
^gatha猶如廣池水，及無量財物。
^gatha如是人有牛，於生生活具，
^gatha彼造作此縛，我等從彼來。
^gatha大王齋行施，莫失其財利，
^gatha饒財物米穀，若汝多有牛。
^gatha大王相應此，梵志及車乘，
^gatha無量百千牛，因為齋故殺。
^gatha頭角無所嬈，牛猪昔時等，
^gatha往至捉牛角，持利刀殺牛。
^gatha喚牛及於父，羅剎名曰香，
^gatha彼喚呼非法，以刀刺牛時。
^gatha此法行於齋，越過最在前，
^gatha無有事而殺，遠離衰退法。
^gatha昔時有三病，欲不用食者，
^gatha以憎嫉於牛，起病九十八。
^gatha如是此增諍，故為智所惡，
^gatha若人見如是，誰不有憎者。
^gatha如是此世行，無智最下賤，
^gatha各各為欲憎，若婦誹謗夫。
^gatha剎利梵志女，及守護於姓，
^gatha若犯於生法，自在由於欲。
^cb679a18「如是。梵志！今無梵志學故梵志法，梵志越故梵志法來爾許時也。」
^cb679a19於是，拘娑羅國眾多梵志白曰：「世尊！
我已知。善逝！我已解。
世尊！我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb679a23佛說如是。彼拘娑羅國眾多梵志及諸比丘，
聞佛所說，歡喜奉行。

^pb1^folio#agmm40中阿含經卷第四十
^lb^au〔東晉罽賓三藏瞿曇僧伽提婆譯〕
^lb^ck157【黃蘆園經】梵志品黃蘆園經第六
^cb679b6我聞如是：
一時，佛遊鞞蘭若，在黃蘆園中。
^cb679b7爾時，鞞蘭若梵志年耆宿老，壽將欲過，
命埀至盡，年百二十，拄杖而行。
中後彷徉，往詣佛所，共相問訊，當在佛前倚杖而立，
白曰：「瞿曇！我聞沙門瞿曇年幼極少，新出家學。
若有名德沙門梵志親自來詣，而不禮敬，
亦不尊重，不從坐起，不請令坐。
瞿曇！此事大為不可。」
^cb679b13世尊告曰：「梵志！我初不見天及魔、梵、沙門、
梵志，從人至天，謂自來詣，能令如來禮敬尊重，
而從坐起，請令坐者。
梵志！若有來詣，欲令如來禮敬尊重，而從坐起，
請令坐者，彼人必當頭破七分。」
^cb679b17梵志復白：「瞿曇無味。」
^cb679b18世尊告曰：「梵志！有事令我無味，然不如汝言。
若有色味、聲味、香味、觸味者，彼如來斷智絕滅拔根終不復生，
是謂有事令我無味，然不如汝言。」
^cb679b21梵志復白：「瞿曇無恐怖。」
^cb679b22世尊告曰：「梵志！有事令我無恐怖，然不如汝言。
若有色恐怖，聲、香、味、觸恐怖者，彼如來斷智絕滅拔根終不復生，
是謂有事令我無恐怖，然不如汝言。」
^cb679b25梵志復白：「瞿曇不入胎。」
^cb679b26世尊告曰：「梵志！有事令我不入胎，然不如汝言。
若有沙門、梵志當來胎床，斷智絕滅拔根終不復生者，
我說彼不入胎，如來當來胎床，斷智絕滅拔根終不復生，是故令我不入胎。
是謂有事令我不入胎，然不如汝言。
^cb679c2「梵志！我於此眾生無明來，無明樂，無明覆，
無明卵之所裹，我先觀法，我於眾生為最第一。
猶鷄生卵，或十或十二，隨時念，隨時覆，
隨時暖，隨時擁護。
彼於其後，鷄設放逸，於中有鷄子，或以口嘴，
或以足爪，啄破其卵，安隱自出，彼於鷄子為最第一。
我亦如是，於此眾生無明來，無明樂、無明覆，
無明卵之所裹，我先觀法，我於眾生為最第一。
^cb679c10「梵志！我持蒿草往詣覺樹，布草樹下，敷尼師檀，
結加趺坐，不破正坐，要至漏盡，我不破正坐，要至漏盡。
我正坐已，離欲、離惡不善之法，有覺、有觀，
離生喜、樂，逮初禪成就遊，是謂我爾時獲第一增上心，
即於現法得安樂居，易不難得，樂住無怖，
安隱快樂，令昇涅槃。
^cb679c17「復次，梵志！我覺、觀已息，內靜、一心，無覺、
無觀，定生喜、樂，逮第二禪成就遊，是謂我爾時獲第二增上心，
即於現法得安樂居，易不難得，樂住無怖，
安隱快樂，令昇涅槃。
^cb679c21「復次，梵志！我離於喜欲捨無求遊，正念正智而身覺樂，
謂聖所說聖所捨、念、樂住室，逮第三禪成就遊，
是謂我爾時獲第三增上心，即於現法得安樂居，
易不難得，樂住無怖，安隱快樂，令昇涅槃。
復次，梵志！我樂滅、苦滅，喜、憂本已滅，不苦不樂、
捨、念、清淨，逮第四禪成就遊，是謂我爾時獲第四增上心，
即於現法得安樂居，易不難得，樂住無怖，
安隱快樂，令昇涅槃。
^cb679c29「復次，梵志！我已得如是定心清淨，無穢無煩，
柔軟善住，得不動心，覺憶宿命智通作證。
我有行有相貌，憶本無量昔所經歷，謂一生、
二生、百生、千生、成劫、敗劫、無量成敗劫，
彼眾生名某，彼昔更歷，我曾生彼，如是姓、
如是字、如是生、如是飲食、如是受苦樂、
如是長壽、如是久住、如是壽訖，此死生彼，
彼死生此，我生在此，如是姓、如是字、如是生、
如是飲食、如是受苦樂、如是長壽、如是久住、
如是壽訖，是謂我爾時初夜得此第一明達。
以本無放逸，樂住遠離，修行精懃，謂無智滅而智生，
闇壞而明成，無明滅而明生，謂憶宿命智作證明達。
^cb680a13「復次，梵志！我已得如是定心清淨，無穢無煩，
柔軟善住，得不動心，學於生死智通作證，
我以清淨天眼出過於人，見此眾生死時生時，
好色惡色，妙與不妙，往來善處及不善處，
隨此眾生之所作業，見其如真。
若此眾生成就身惡行，口、意惡行，誹謗聖人，
邪見，成就邪見業，彼因緣此，身壞命終，
必至惡處，生地獄中。
若此眾生成就身妙行，口、意妙行，不誹謗聖人，
正見，成就正見業，彼因緣此，身壞命終，
必昇善處，上生天中。
是謂我爾時中夜得此第二明達。
以本無放逸，樂住遠離，修行精勤，謂無智滅而智生，
闇壞而明成，無明滅而明生，謂生死智作證明達。
^cb680a26「復次，梵志！我已得如是定心清淨，無穢無煩，
柔軟善住，得不動心，學於漏盡智通作證，
我知此苦如真，知此苦習、知此苦滅，知此苦滅道如真。
知此漏如真，知此漏習、知此漏滅，知此漏滅道如真。
我如是知、如是見，欲漏心解脫，有漏、無明漏心解脫，
解脫已，便知解脫，生已盡，梵行已立，所作已辦，
不更受有，知如真。
是謂我爾時後夜得此第三明達。
以本無放逸，樂住遠離，修行精勤，謂無智滅而智生，
闇壞而明成，無明滅而明生，謂漏盡智作證明達。
^cb680b7「復次，梵志！若有正說而說不癡法，眾生生世，
一切眾生最勝，不為苦樂所覆，當知正說者即是我也。
所以者何？我說不癡法，眾生生世，一切眾生最勝，不為苦樂所覆。」
^cb680b11於是，鞞蘭若梵志即便捨杖，稽首佛足，
白世尊曰：「世尊為第一，世尊為大，世尊為最，
世尊為勝，世尊為等，世尊為不等，世尊無與等等，
世尊無障，世尊無障人。
世尊！我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb680b17佛說如是。鞞蘭若梵志及諸比丘，聞佛所說，歡喜奉行。
^lb^ck158【頭那經】梵志品頭那經第七
^cb680b22我聞如是：
一時，佛遊舍衛國，在勝林給孤獨園。
^cb680b23爾時，頭那梵志中後彷徉，往詣佛所，共相問訊，
却坐一面，世尊問曰：「頭那！
若有問汝是梵志耶？
汝梵志汝自稱說。」
^cb680b25梵志頭那答曰：「瞿曇！
若有正稱說梵志者，為父母所舉，受生清淨，
乃至七世父母不絕種族，生生無惡，博聞總持，
誦過四典經，深達因、緣、正、文、戲五句說。
瞿曇！正稱說梵志者，即是我也。
所以者何？我為父母所舉，受生清淨，乃至七世父母不絕種族，
生生無惡，博聞總持，誦過四典經，深達因、
緣、正、文、戲五句說。」
^cb680c3世尊告曰：「頭那！我今問汝，隨所解答。
頭那！於意云何？若昔有梵志壽終命過，
誦持經書，流布經書，誦習典經，所謂夜吒、
婆摩、婆摩提婆、毗奢蜜哆邏、夜陀揵尼、
應疑羅娑、婆私吒、迦葉、婆羅婆、婆和，謂此施設五種梵志，
有梵志猶如梵，有梵志似如天，有梵志不越界，
有梵志越界，有梵志旃茶羅𭠭荼羅第五。
頭那！此五種梵志，汝為似誰？」
^cb680c11頭那白曰：「瞿曇略說此義，不廣分別，我不能知。
唯願沙門瞿曇善說，令我知義。」
^cb680c13世尊告曰：「頭那！諦聽，善思念之，我當為汝廣分別說。」
^cb680c15頭那白曰：「唯然。瞿曇！」
頭那梵志受教而聽。
^cb680c16佛言：「頭那！云何梵志猶如梵耶？
若有梵志為父母所舉，受生清淨，乃至七世父母不絕種族，
生生無惡，彼四十八年行童子梵行，欲得經書，誦習典經。
彼得經書，誦習典經已，為供養師求乞財物，
如法，非不如法。云何不如法？
非田作，非治生，非書，非算，非數，非印，非手筆，
非文章，非經，非詩，非以刀杖，非王從事。
如法求乞，求乞財物供養於師，布施財物已，
心與慈俱，遍滿一方成就遊。
如是二三四方、四維上下，普周一切，心與慈俱，
無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，
極廣甚大，無量善修，遍滿一切世間成就遊。
頭那！如是梵志猶如梵也。
^cb681a1「頭那！云何梵志似如天耶？
若有梵志為父母所舉，受生清淨，乃至七世父母不絕種族，
生生無惡。彼四十八年行童子梵行，欲得經書，
誦習典經，彼得經書，誦習典經已，為供養師求乞財物，
如法，非不如法。云何不如法？
非田作，非治生，非書，非算，非數，非印，非手筆，
非文章，非經，非詩，非以刀杖，非王從事。
如法求乞，求乞財物供養於師，布施財物已，
行身妙行，口、意妙行，行身妙行，口、意妙行已，
彼因緣此，身壞命終，必昇善處，上生天中。
頭那！如是梵志似如天也。
^cb681a12「頭那！云何梵志不越界耶？
若有梵志為父母所舉，受生清淨，乃至七世父母不絕種族，
生生無惡，彼四十八年行童子梵行，欲得經書，誦習典經。
彼得經書，誦習典經已，為供養師求乞財物，
如法，非不如法。云何不如法？
非田作，非治生，非書，非算，非數，非印，非手筆，
非文章，非經，非詩，非以刀杖，非王從事。
如法求乞，求乞財物供養於師，布施財物已，
為自求妻，如法，非不如法。
云何不如法？梵志不如是，意向梵志女，
令更相愛，相攝合會，彼趣梵志女，非不梵志女，
亦非剎利女，不懷姙，不產生。
頭那！以何等故梵志非趣懷姙？
莫令彼男及以女人名不淨婬，是故梵志非趣懷姙。
頭那！以何等故梵志非趣產生？
莫令彼男及以女人名不淨恚，是故梵志不趣產生。
頭那！彼所趣向，不為財物，不為憍慠，不為莊嚴，
不為珓餝，但為子故。
彼生子已，若有故梵志要誓處所界障，
住彼、持彼，不越於彼。
頭那！如是梵志不越界也。
^cb681b3「頭那！云何梵志為越界耶？
若有梵志為父母所舉，受生清淨，乃至七世父母不絕種族，
生生無惡，彼四十八年行童子梵行，欲得經書，誦習典經。
彼得經書，誦習典經已，為供養師求乞財物，
如法，非不如法。云何不如法？
非田作，非治生，非書，非算，非數，非印，非手筆，
非文章，非經，非詩，非以刀杖，非王從事。
如法求乞，求乞財物供養於師，布施財物已，
為自求妻，如法，非不如法。
云何不如法？梵志不如是，意向梵志女，
令更相愛，相攝合會，彼趣梵志女，非不梵志女，
亦非剎利女，不懷姙，不產生。
頭那！以何等故梵志不趣懷姙？
莫令彼男及以女人名不淨婬，是故梵志不趣懷姙。
頭那！以何等故梵志不趣產生？
莫令彼男及以女人名不淨恚，是故梵志不趣產生。
頭那！彼所趣向，不為財物，不為憍慠，不為莊嚴，
不為珓餝，但為子故。
彼生子已，若有故梵志要誓處所界障，
不住止彼，不受持彼，便越於彼。
頭那！如是梵志名越界也。
^cb681b23「頭那！云何梵志梵志旃茶羅？
若有梵志為父母所舉，受生清淨，乃至七世父母不絕種族，
生生無惡，彼四十八年行童子梵行，欲得經書，誦習典經。
彼得經書，誦習典經已，為供養師求乞財物，
如法，非不如法。云何不如法？
非田作，非治生，非書，非算，非數，非印，非手筆，
非文章，非經，非詩，非以刀杖，非王從事。
如法求乞，求乞財物供養於師，布施財物已，
為自求妻，如法，非不如法。
云何不如法？梵志不如是，意向梵志女，
令更相愛，相攝合會，趣彼梵志女，非不梵志女，
亦不剎利女，不懷姙，不產生。
頭那！以何等故梵志不趣懷姙？
莫令彼男及以女人名不淨婬，是故梵志不趣懷姙。
頭那！以何等故梵志不趣產生？
莫令彼男及以女人名不淨恚，是故梵志不趣產生。
頭那！彼所趣向，不為財物，不為憍慠，不為莊嚴，
不為珓飾，但為子故。
彼生子已，作王相應事、賊相應事、邪道相應事，
作如是說：『梵志應作一切事，梵志不以此染著，
亦不穢污，猶若如火，淨亦燒，不淨亦燒。
梵志不應作一切事，梵志不以此染著，亦不穢污。』
頭那！如是梵志梵志旃茶羅。
頭那！此五種梵志，汝為似誰？」
^cb681c17頭那白曰：「瞿曇！說此最後梵志旃茶羅者，
我尚不及，況復餘耶？
世尊！我已知。善逝！
我已解。世尊！我今自歸於佛、法及比丘眾，
唯願世尊受我為優婆塞，從今日始，終身自歸，乃至命盡。」
^cb681c22佛說如是。頭那梵志聞佛所說，歡喜奉行。
^lb^ck159【阿伽羅訶那經】梵志品阿伽羅訶那經第八〔第四分別誦〕
^cb681c27我聞如是：
一時，佛遊舍衛國，在勝林給孤獨園。
^cb681c28爾時，阿伽羅訶那梵志中後彷徉，往詣佛所，
共相問訊，却坐一面，白曰：「瞿曇！
欲有所問，聽乃敢陳？」
^cb682a1世尊告曰：「恣汝所問。」
梵志即便問曰：「瞿曇！
梵志經典何所依住？」
^cb682a2世尊答曰：「梵志經典依於人住。」
^cb682a3梵志即復問曰：「瞿曇！
人何所依住？」
^cb682a4世尊答曰：「人依稻麥住。」
梵志即復問曰：「瞿曇！
稻麥何所依住？」
^cb682a5世尊答曰：「稻麥依地住。」
^cb682a6梵志即復問曰：「瞿曇！
地何所依住？」
^cb682a7世尊答曰：「地依水住。」
梵志即復問曰：「瞿曇！
水何所依住？」
^cb682a8世尊答曰：「水依風住。」
梵志即復問曰：「瞿曇！
風何所依住？」
^cb682a9世尊答曰：「風依空住。」
^cb682a10梵志即復問曰：「瞿曇！
空何所依住？」
^cb682a11世尊答曰：「空無所依，但因日月，故有虛空。」
^cb682a12梵志即復問曰：「瞿曇！
日月何所依住？」
世尊答曰：「日月依於四王天住。」
^cb682a13梵志即復問曰：「瞿曇！
四王天何所依住？」
^cb682a14世尊答曰：「四王天依三十三天住。」
^cb682a15梵志即復問曰：「瞿曇！
三十三天何所依住？」
^cb682a16世尊答曰：「三十三天依㷿摩天住。」
^cb682a17梵志即復問曰：「瞿曇！
㷿摩天何所依住？」
^cb682a18世尊答曰：「㷿摩天依兜瑟哆天住。」
梵志即復問曰：「瞿曇！
兜瑟哆天何所依住？」
^cb682a19世尊答曰：「兜瑟哆天依化樂天住。」
^cb682a20梵志即復問曰：「瞿曇！
化樂天何所依住？」
^cb682a21世尊答曰：「化樂天依他化樂天住。」
^cb682a22梵志即復問曰：「瞿曇！
他化樂天何所依住？」
^cb682a23世尊答曰：「他化樂天依梵世住。」
^cb682a24梵志即復問曰：「瞿曇！
梵世何所依住？」
^cb682a25世尊答曰：「梵世依於大梵住。」
梵志即復問曰：「瞿曇！
大梵何所依住？」
^cb682a26世尊答曰：「大梵依於忍辱溫良住。」
^cb682a27梵志即復問曰：「瞿曇！
忍辱溫良何所依住？」
^cb682a28世尊答曰：「忍辱溫良依涅槃住。」
^cb682a29梵志即復問曰：「瞿曇！
涅槃何所依住？」
世尊告曰：「梵志意欲依無窮事，汝今從我受問無邊，
然涅槃者無所依住，但涅槃滅訖，涅槃為最。
梵志！以此義故，從我行梵行。」
^cb682b3梵志白曰：「世尊！我已知。
善逝！我已解。世尊！
我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb682b6佛說如是。阿伽羅訶那梵志聞佛所說，歡喜奉行。
^lb^ck160【阿蘭那經】梵志品阿蘭那經第九〔第四分別誦〕
^cb682b12我聞如是：
一時，佛遊舍衛國，在勝林給孤獨園。
^cb682b13爾時，諸比丘於中食後集坐講堂，論如是事：「諸賢！
甚奇！甚奇！人命極少，要至後世，應作善事，
應行梵行，生無不死。
然今世人於法行、於義行、於善行、於妙行，無為無求。」
^cb682b17彼時，世尊在晝行處，以淨天耳出過於人，
聞諸比丘於中食後集坐講堂，論如是事：「諸賢！
甚奇！甚奇！人命極少，要至後世，應作善事，
應行梵行，生無不死。
然今世人於法行、於義行、於善行、於妙行，無為無求。」
^cb682b22世尊聞已，則於晡時從燕坐起，往詣講堂，
在比丘眾前敷座而坐，問諸比丘：「汝論何事？
以何等故集坐講堂？」
^cb682b24時，諸比丘白曰：「世尊！
我等眾比丘於中食後集坐講堂，論如是事。
『諸賢！甚奇！甚奇！人命極少，要至後世，應作善事，
應行梵行，生無不死。
然今世人於法行、於義行、於善行、於妙行，無為無求。』
世尊！我等共論此事，以此事故集坐講堂。」
^cb682c1世尊歎曰：「善哉！善哉！
比丘！謂汝作是說：『諸賢！
甚奇！甚奇！人命極少，要至後世，應作善事，
應行梵行，生無不死。
然今世人於法行、於義行、於善行、於妙行，無為無求。』
所以者何？我亦如是說：『甚奇！
甚奇！人命極少，要至後世，應作善事，應行梵行，生無不死。
然今世人於法行、於義行、於善行、於妙行，無為無求。』
所以者何？乃過去世時，有眾生壽八萬歲，比丘！
人壽八萬歲時，此閻浮洲極大豐樂，饒財珍寶，
村邑相近，如鷄一飛。
比丘！人壽八萬歲時，女年五百乃當出嫁。
比丘！人壽八萬歲時，唯有如是病，謂寒、
熱、大小便、欲、不食、老，更無餘患。
^cb682c13「比丘！人壽八萬歲時，有王名拘牢婆，為轉輪王，
聰明智慧，有四種軍，整御天下，由己自在，如法法王成就七寶。
彼七寶者，輪寶、象寶、馬寶、珠寶、女寶、居士寶、
主兵臣寶，是謂為七。
千子具足，顏貌端正，勇猛無畏，能伏他眾，
必當統領此一切地，乃至大海，不以刀杖，
以法教令，令得安隱。
^cb682c19「比丘！拘牢婆王有梵志，名阿蘭那大長者，
為父母所舉，受生清淨，乃至七世父母不絕種族，
生生無惡博聞總持，誦過四典經，深達因、
緣、正、文、戲五句說。
比丘！梵志阿蘭那有無量百千摩納磨，
梵志阿蘭那為無量百千摩納磨住一無事處，教學經書。
^cb682c25「爾時，梵志阿蘭那獨住靜處，燕坐思惟，
心作是念：『甚奇！甚奇！
人命極少，要至後世，應作善事，應行梵行，生無不死。
然今世人於法行、於義行、於善行、於妙行，無為無求。
我寧可剃除鬚髮，著袈裟衣，至信、捨家、
無家、學道。』於是，梵志阿蘭那往至若干國眾多摩納磨所，
而語彼曰：『諸摩納磨！
我獨住靜處，燕坐思惟，心作是念：「甚奇！
甚奇！人命極少，要至後世，應作善事，應行梵行，
生無不死；然今世人於法行、於義行、於善行、
於妙行，無為無求。
我今寧可剃除鬚髮，著袈裟衣，至信、捨家、
無家、學道。諸摩納磨！
我今欲剃除鬚髮，著袈裟衣，至信、捨家、
無家、學道。」汝等當作何等？』
^cb683a10「彼若干國眾多摩納磨白曰：『尊師！
我等所知，皆蒙師恩。
若尊師剃除鬚髮，著袈裟衣，至信、捨家、
無家、學道者，我等亦當剃除鬚髮，著袈裟衣，
至信、捨家、無家，從彼尊師出家學道。』
於是，梵志阿蘭那則於後時剃除鬚髮，
著袈裟衣，至信、捨家、無家、學道；彼若干國眾多摩納磨亦剃除鬚髮，
著袈裟衣，至信、捨家、無家，從彼尊師梵志阿蘭那出家學道。
是為尊師阿蘭那，是為尊師阿蘭那弟子名號生也。
^cb683a19「爾時，尊師阿蘭那為弟子說法：『諸摩納磨！
甚奇！甚奇！人命極少，要至後世，應作善事，
應行梵行，生無不死。
然今世人於法行、於義行、於善行、於妙行，無為無求。』
爾時，尊師阿蘭那為弟子說法：『諸摩納磨！
甚奇！甚奇！人命極少，要至後世，應作善事，
應行梵行，生無不死。
然今世人於法行、於義行、於善行、於妙行，無為無求。』
如是尊師阿蘭那為弟子說法。
^cb683a28「復次，尊師阿蘭那為弟子說法：『摩納磨！
猶如朝露渧在草上，日出則消，暫有不久。
如是，摩納磨！人命如朝露，甚為難得，至少少味，
大苦災患，災患甚多。』
如是尊師阿蘭那為弟子說法。
復次，尊師阿蘭那為弟子說法：『摩納磨！
猶大雨時，渧水成泡，或生或滅。
如是，摩納磨！人命如泡，甚為難得，至少少味，
大苦災患，災患甚多。』
如是尊師阿蘭那為弟子說法。
復次，尊師阿蘭那為弟子說法：『摩納磨！
猶如以杖投著水中，還出至速。
如是，摩納磨！人命如杖，投水出速，甚為難得，
至少少味，大苦災患，災患甚多。』
如是尊師阿蘭那為弟子說法。
^cb683b11「復次，尊師阿蘭那為弟子說法：『摩納磨！
猶新瓦杅，投水即出，著風熱中，乾燥至速。
如是，摩納磨！人命如新瓦杅，水漬速燥，
甚為難得，至少少味，大苦災患，災患甚多。』
如是尊師阿蘭那為弟子說法。
復次，尊師阿蘭那為弟子說法：『摩納磨！
猶如小段肉著大釜水中，下熾然火，速得消盡。
如是，摩納磨！人命如肉消，甚為難得，至少少味，
大苦災患，災患甚多。』
如是尊師阿蘭那為弟子說法。
復次，尊師阿蘭那為弟子說法：『摩納磨！
猶縛賊送至標下殺，隨其舉足，步步趣死，步步趣命盡。
如是，摩納磨！人命如賊，縛送標下殺，甚為難得，
至少少味，大苦災患，災患甚多。』
如是尊師阿蘭那為弟子說法。
^cb683b25「復次，尊師阿蘭那為弟子說法：『摩納磨！
猶如屠兒牽牛殺之，隨其舉足，步步趣死，步步趣命盡。
如是，摩納磨！人命如牽牛殺，甚為難得，
至少少味，大苦災患，災患甚多。』
如是尊師阿蘭那為弟子說法。
復次，尊師阿蘭那為弟子說法：『摩納摩！
猶如機織，隨其行緯，近成近訖。
如是，摩納磨！人命如機織訖，甚為難得，
至少少味，大苦災患，災患甚多。』
如是尊師阿蘭那為弟子說法。
復次，尊師阿蘭那為弟子說法：『摩納磨！
猶如山水，瀑涱流疾，多有所漂，水流速駃，無須臾停。
如是，摩納磨！人壽行速，去無一時住。
如是，摩納磨！人命如駃水流，甚為難得，
至少少味，大苦災患，災患甚多。』
如是尊師阿蘭那為弟子說法。
^cb683c11「復次，尊師阿蘭那為弟子說法：『摩納磨！
猶如夜闇以杖投地，或下頭墮地，或上頭墮地，
或復臥墮，或墮淨處，或墮不淨處。
如是，摩納磨！眾生為無明所覆，為愛所繫，
或生泥犁，或生畜生，或生餓鬼，或生天上，或生人間。
如是，摩納磨！人命如闇杖投地，甚為難得，
至少少味，大苦災患，災患甚多。』
如是尊師阿蘭那為弟子說法。
^cb683c18「復次，尊師阿蘭那為弟子說法：『摩納磨！
我於世斷除貪伺，心無有諍，見他財物諸生活具，
不起貪伺，欲令我得，我於貪伺淨除其心。
如是瞋恚、睡眠、調悔，我於世斷疑度惑。
於諸善法無有猶豫，我於疑惑淨除其心。
摩納磨！汝等於世亦當斷除貪伺，心無有諍，
見他財物諸生活具，不起貪伺，欲令我得，汝於貪伺淨除其心。
如是瞋恚、睡眠、調悔，汝於世斷疑度惑，於諸善法無有猶豫。』
如是尊師阿蘭那為弟子說法。
^cb683c29「復次，尊師阿蘭那為弟子說法：『摩納磨！
我心與慈俱，遍滿一方成就遊。
如是二三四方、四維上下，普周一切，心與慈俱，
無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，
極廣甚大，無量善修，遍滿一切世間成就遊。
摩納磨！汝等亦當心與慈俱，遍滿一方成就遊。
如是二三四方、四維上下，普周一切，心與慈俱，
無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，
極廣甚大，無量善修，遍滿一切世間成就遊。』
如是尊師阿蘭那為弟子說法。
^cb684a12「復次，尊師阿蘭那為弟子說梵世法：『若尊師阿蘭那為說梵世法時，
諸弟子等有不具足奉行法者，彼命終已，
或生四王天，或生三十三天，或生㷿摩天，
或生兜瑟哆天，或生化樂天，或生他化樂天。
若尊師阿蘭那為說梵世法時，諸弟子等設有具足奉行法者，
修四梵室，捨離於欲，彼命終已，得生梵天。』
爾時，尊師阿蘭那而作是念：『我不應與弟子等同，
俱至後世共生一處，我今寧可更修增上慈，
修增上慈已，命終得生晃昱天中。』
尊師阿蘭那則於後時更修增上慈，修增上慈已，命終得生晃昱天中。
尊師阿蘭那及諸弟子學道不虛，得大果報。
^cb684a25「比丘！於意云何？昔時尊師阿蘭那者謂異人耶？
莫作斯念。所以者何？
比丘，當知即是我也。
我於爾時名尊師阿蘭那，我於爾時有無量百千弟子，我於爾時為諸弟子說梵世法。
^cb684a29「我說梵世法時，諸弟子等有不具足奉行法者，
彼命終已，或生四王天，或生三十三天，
或生㷿摩天，或生兜瑟哆天，或生化樂天，或生他化樂天。
我說梵世法時，諸弟子等設有具足奉行法者，
修四梵室，捨離於欲，彼命終已，得生梵天。
我於爾時而作是念：『我不應與弟子等同，
俱至後世共生一處，我今寧可更修增上慈。』
修增上慈已，命終得生晃昱天中。
我於後時更修增上慈，修增上慈已，命終得生晃昱天中，
我於爾時及諸弟子學道不虛，得大果報。
^cb684b11「我於爾時自饒益，亦饒益他，饒益多人，
愍傷世間，為天為人求義及饒益，求安隱快樂。
我於爾時說法不至究竟，不究竟白淨、
不究竟梵行、不究竟梵行訖。
我於爾時不離生老病死、啼哭憂慼，亦未能得脫一切苦。
比丘！我今出世，如來、無所著、等正覺、明行成為、
善逝、世間解、無上士、道法御、天人師，號佛、眾祐。
我今自饒益，亦饒益他，饒益多人，愍傷世間，
為天為人求義及饒益，求安隱快樂。
我今說法得至究竟，究竟白淨、究竟梵行、究竟梵行訖。
我今已離生老病死、啼哭憂慼，我今已得脫一切苦。
^cb684b23「比丘！若有正說者：『人命極少，要至後世，
應行善事，應行梵行，生無不死。』
比丘，今是正說。所以者何？
今若有長壽，遠至百歲，或復小過者。
若有長壽者，命存三百時，春時百、夏時百、
冬時百，是命存千二百月，春四百、夏四百、
冬四百，命存千二百月者，命存二千四百半月，
春八百、夏八百、冬八百，命存二千四百半月者，
三萬六千晝夜，春萬二千、夏萬二千、冬萬二千，
命存三萬六千晝夜者，七萬二千食，及障礙及母乳。
於有障礙，苦不食，瞋不食，病不食，有事不食，
行來不食，至王間不食，齋日不食，不得者不食，
是謂比丘一百歲命存百歲數、時數、歲時數、
月數、半月數、月半月數、晝數、夜數、晝夜數、
食數、障礙數、食障礙數。
^cb684c8「比丘！若有尊師所為弟子起大慈哀，憐念愍傷，
求義及饒益，求安隱快樂者，我今已作。
汝亦當復作，至無事處、山林樹下、空安靜處，
燕坐思惟，勿得放逸，懃加精進，莫令後悔。
此是我之教勅，是我訓誨。」
^cb684c13佛說如是。彼諸比丘聞佛所說，歡喜奉行。

^pb1^folio#agmm41中阿含經卷第四十一
^lb^au〔東晉罽賓三藏瞿曇僧伽提婆譯〕
^lb^ck161【梵摩經】梵志品梵摩經第十〔第四分別誦〕
^cb685a6我聞如是：
一時，佛遊鞞陀提國，與大比丘眾俱。
^cb685a7爾時，彌薩羅有梵志，名曰梵摩，極大富樂，
資財無量，畜牧產業不可稱計，封戶食邑種種具足食豐，
彌薩羅乃至水草木，謂摩竭陀王未生怨鞞陀提子特與梵封。
梵志梵摩有一摩納，名優多羅，為父母所舉，
受生清淨，乃至七世父母不絕種族，生生無惡，
博聞總持，誦過四典經，深達因、緣、正、文、戲五句說。
^cb685a14梵志梵摩聞有沙門瞿曇釋種子捨釋宗族，
剃除鬚髮，著袈裟衣，至信、捨家、無家、學道，
遊鞞陀提國，與大比丘眾俱。
彼沙門瞿曇有大名稱，周聞十方，彼沙門瞿曇如來、
無所著、等正覺、明行成為、善逝、世間解、
無上士、道法御、天人師，號佛、眾祐。
彼於此世，天及魔、梵、沙門、梵志，從人至天，
自知自覺，自作證成就遊，彼說法，初妙、
中妙、竟亦妙，有義有文，具足清淨，顯現梵行。
^cb685a23復次，聞彼沙門瞿曇成就三十二大人之相，
若成就大人相者，必有二處真諦不虛。
若在家者，必為轉輪王，聰明智慧，有四種軍，
整御天下，由己自在。
如法法王成就七寶，彼七寶者，輪寶、象寶、
馬寶、珠寶、女寶、居士寶、主兵臣寶，是謂為七。
千子具足，顏貌端政，勇猛無畏，能伏他眾。
彼必統領此一切地乃至大海，不以刀杖，
以法教令，令得安隱。
若剃除鬚髮，著袈裟衣，至信、捨家、無家、
學道者，必得如來、無所著、等正覺，名稱流布，周聞十方。
^cb685b4梵志梵摩聞已，告曰：「優多羅！
我聞如是：『彼沙門瞿曇釋種子捨釋宗族，
剃除鬚髮，著袈裟衣，至信、捨家、無家、學道，
遊鞞陀提國，與大比丘眾俱。』
優多羅！『彼沙門瞿曇有大名稱，周聞十方，
彼沙門瞿曇如來、無所著、等正覺、明行成為、
善逝、世間解、無上士、道法御、天人師，號佛、眾祐。
彼於此世，天及魔、梵、沙門、梵志，從人至天，
自知自覺，自作證成就遊，彼說法，初妙、
中妙、竟亦妙，有義有文，具足清淨，顯現梵行。』
^cb685b13「復次，優多羅！『彼沙門瞿曇成就三十二大人之相，
若成就大人相者，必有二處真諦不虛，
若在家者，必為轉輪王，聰明智慧，有四種軍，
整御天下，由己自在。
如法法王成就七寶，彼七寶者，輪寶、象寶、
馬寶、珠寶、女寶、居士寶、主兵臣寶，是謂為七。
千子具足，顏貌端政，勇猛無畏，能伏他眾，
彼必統領此一切地乃至大海，不以刀杖，
以法教令，令得安隱。
若剃除鬚髮，著袈裟衣，至信、捨家、無家、
學道者，必得如來、無所著、等正覺，名稱流布，周聞十方。』
^cb685b23「優多羅！汝受持諸經，有三十二大人之相，
若成就大人相者，必有二處真諦不虛。
若在家者，必為轉輪王，聰明智慧，有四種軍，
整御天下，由己自在。
如法法王成就七寶，彼七寶者，輪寶、象寶、
馬寶、珠寶、女寶、居士寶、主兵臣寶，是謂為七。
千子具足，顏貌端政，勇猛無畏，能伏他眾，
彼必統領此一切地乃至大海，不以刀杖，
以法教令，令得安隱。
若剃除鬚髮，著袈裟衣，至信、捨家、無家、
學道者，必得如來、無所著、等正覺，名稱流布，周聞十方。」
^cb685c4優多羅答曰：「唯然。
世尊！我受持諸經，有三十二大人之相，
若成就大人相者，必有二處真諦不虛。
若在家者，必為轉輪王，聰明智慧，有四種軍，
整御天下，由己自在。
如法法王成就七寶，彼七寶者，輪寶、象寶、
馬寶、珠寶、女寶、居士寶、主兵臣寶，是謂為七。
千子具足，顏貌端政，勇猛無畏，能伏他眾，
彼必統領此一切地乃至大海，不以刀杖，
以法教令，令得安隱。
若剃除鬚髮，著袈裟衣，至信、捨家、無家、
學道者，必得如來、無所著、等正覺，名稱流布，周聞十方。」
^cb685c15梵志梵摩告曰：「優多羅！
汝往詣彼沙門瞿曇所，觀彼沙門瞿曇為如是，為不如是？
實有三十二大人相耶？」
^cb685c18優多羅摩納聞已，稽首梵志梵摩足，繞三匝而去，
往詣佛所，共相問訊，却坐一面，觀世尊身三十二相。
彼見世尊身有三十相，於二相疑惑，陰馬藏及廣長舌。
世尊念曰：「此優多羅於我身觀三十二相，
彼見有三十相，於二相疑惑，陰馬藏及廣長舌。
我今寧可斷其疑惑。」
世尊知已，即如其像作如意足，如其像作如意足已，令優多羅摩納見我身陰馬藏及廣長舌。
^cb685c26於是，世尊即如其像作如意足，如其像作如意足已，優多羅摩納見世尊身陰馬藏及廣長舌。
廣長舌者，從口出舌，盡覆其面。
優多羅摩納見已，而作是念：「沙門瞿曇成就三十二大人之相，
若成就大人相者，必有二處真諦不虛。
若在家者，必為轉輪王，聰明智慧，有四種軍，
整御天下，由己自在，如法法王成就七寶。
彼七寶者，輪寶、象寶、馬寶、珠寶、女寶、居士寶、
主兵臣寶，是謂為七。
千子具足，顏貌端政，勇猛無畏，能伏他眾，
彼必統領此一切地乃至大海，不以刀杖，
以法教令，令得安隱。
若剃除鬚髮，著袈裟衣，至信、捨家、無家、
學道者，必得如來、無所著、等正覺，名稱流布，周聞十方。」
^cb686a11優多羅摩納復作是念：「我寧可極觀威儀禮節，及觀遊行所趣。」
於是，優多羅摩納尋隨佛行，於夏四月觀威儀禮節，及觀遊行所趣。
優多羅摩納過夏四月，悅可世尊威儀禮節，
及觀遊行所趣，白曰：「瞿曇！
我今有事，欲還請辭。」
^cb686a16世尊告曰：「優多羅！
汝去隨意。」
^cb686a17優多羅摩納聞世尊所說，善受善持，即從坐起，
繞三匝而去，往詣梵志梵摩所。
稽首梵志梵摩足，却坐一面。
^cb686a19梵志梵摩問曰：「優多羅！
實如所聞，沙門瞿曇有大名稱，周聞十方，
為如是，為不如是？
實有三十二大人相耶？」
^cb686a22優多羅摩納答曰：「唯然。
尊！實如所聞，沙門瞿曇有大名稱，周聞十方，
沙門瞿曇如是，非不如是，實有三十二相。
尊！沙門瞿曇足安平立，是謂，尊！
沙門瞿曇大人大人之相。
復次，尊！沙門瞿曇足下生輪，輪有千輻，
一切具足，是謂，尊！
沙門瞿曇大人大人之相。
復次，尊！沙門瞿曇足指纖長，是謂，尊！
沙門瞿曇大人大人之相。
復次，尊！沙門瞿曇足周正直，是謂，尊！
沙門瞿曇大人大人之相。
復次，尊！沙門瞿曇足跟踝後兩邊平滿，
是謂，尊！沙門瞿曇大人大人之相。
復次，尊，沙門瞿曇足兩踝𦟛𦢚，是謂，尊！
沙門瞿曇大人大人之相。
復次，尊！沙門瞿曇身毛上向，是謂，尊！
沙門瞿曇大人大人之相。
復次，尊！沙門瞿曇手足網縵，猶如鴈王，
是謂，尊！沙門瞿曇大人大人之相。
^cb686b8「復次，尊！沙門瞿曇手足極妙，柔弱軟軟，
猶兜羅華，是謂，尊！
沙門瞿曇大人大人之相。
復次，尊！沙門瞿曇肌皮軟細，塵水不著，
是謂，尊！沙門瞿曇大人大人之相。
復次，尊！沙門瞿曇一一毛，一一毛者，身一一孔一毛生，
色若紺青，如螺右旋，是謂，尊！
沙門瞿曇大人大人之相。
復次，尊！沙門瞿曇鹿𨄔𬧅腸，猶如鹿王，
是謂，尊！沙門瞿曇大人大人之相。
復次，尊！沙門瞿曇陰馬藏，猶良馬王，是謂，尊！
沙門瞿曇大人大人之相。
復次，尊！沙門瞿曇身形圓好，猶尼拘類樹，
上下圓相稱，是謂，尊！
沙門瞿曇大人大人之相。
復次，尊！沙門瞿曇身不阿曲，身不曲者，
平立伸手以摩其膝，是謂，尊！
沙門瞿曇大人大人之相。
^cb686b22「復次，尊！沙門瞿曇身黃金色，如紫磨金，
是謂，尊！沙門瞿曇大人大人之相。
復次，尊！沙門瞿曇身七處滿，七處滿者，
兩手、兩足、兩肩及項，是謂，尊！
沙門瞿曇大人大人之相。
復次，尊！沙門瞿曇其上身大，猶如師子！
是謂，尊！沙門瞿曇大人大人之相。
復次，尊！沙門瞿曇師子頰車，是謂，尊！
沙門瞿曇大人大人之相。
復次，尊！沙門瞿曇脊背平直，是謂，尊！
沙門瞿曇大人大人之相。
復次，尊！沙門瞿曇兩肩上連，通頸平滿，
是謂，尊！沙門瞿曇大人大人之相。
復次，尊！沙門瞿曇四十齒，牙齒不踈、齒白、
齒通味第一味，是謂，尊！
沙門瞿曇大人大人之相。
復次，尊！沙門瞿曇梵音可愛，其聲猶如迦羅毘伽，
是謂，尊！沙門瞿曇大人大人之相。
^cb686c7「復次，尊！沙門瞿曇廣長舌，廣長舌者，舌從口出，
遍覆其面，是謂，尊！
沙門瞿曇大人大人之相。
復次，尊！沙門瞿曇承淚處滿，猶如牛王，
是謂，尊！沙門瞿曇大人大人之相。
復次，尊！沙門瞿曇眼色紺青，是謂，尊！
沙門瞿曇大人大人之相。
復次，尊！沙門瞿曇頂有肉髻，團圓相稱，
髮螺右旋，是謂，尊！
沙門瞿曇大人大人之相。
復次，尊！沙門瞿曇眉間生毛，潔白右縈，
是謂，尊！沙門瞿曇大人大人之相。
是謂，尊！沙門瞿曇成就三十二大人之相。
^cb686c17「若成就大人相者，必有二處真諦不虛。
若在家者，必為轉輪王，聰明智慧，有四種軍，
整御天下，由己自在。
如法法王成就七寶，彼七寶者，輪寶、象寶、
馬寶、珠寶、女寶、居士寶、主兵臣寶，是謂為七。
千子具足，顏貌端政，勇猛無畏，能伏他眾，
彼必統領此一切地乃至大海，不以刀杖，
以法教令，令得安隱。
若剃除鬚髮，著袈裟衣，至信、捨家、無家、
學道者，必得如來、無所著、等正覺，名稱流布，周聞十方。
^cb686c26「復次，尊！我見沙門瞿曇著衣、已著衣，被衣、
已被衣，出房、已出房，出園、已出園，行道至村間，
入村、已入村，在巷，入家、已入家，正床、已正床，
坐、已坐，澡手、已澡手，受飲食、已受飲食，
食、已食，澡手呪願，從坐起，出家、已出家，
在巷，出村、已出村，入園、已入園，入房、已入房。
尊！沙門瞿曇著衣齊整，不高不下，衣不近體，風不能令衣遠離身。
尊！沙門瞿曇被衣齊整，不高不下，衣不近體，風不能令衣遠離身。
尊！沙門瞿曇常著新衣，隨順於聖，以刀割截，
染作惡色，如是彼聖染作惡色，彼持衣者，
不為財物，不為貢高，不為自飾，不為莊嚴，
但為障蔽蚊虻、風日之所觸故，及為慙愧，覆其身故。
^cb687a11「彼出房時，身不低仰，尊！
沙門瞿曇出房時，終不低身，尊！
沙門瞿曇若欲行時，先舉右足，正舉正下，
行不擾亂，亦無惡亂。
行時兩踝終不相掁𢴤，尊！
沙門瞿曇行時不為塵土所坌。
所以者何？以本善行故，彼出園時，身不低仰。
尊！沙門瞿曇出園時，終不低身，往到村間，
身極右旋，觀察如龍，遍觀而觀，不恐不怖，
亦不驚懼，觀於諸方。
所以者何？以如來、無所著、等正覺故，彼入村時，身不低仰。
尊！沙門瞿曇入村時，終不低身，彼在街巷不低視，
亦不仰視，唯直正視，於中不礙所知所見。
^cb687a23「尊！沙門瞿曇諸根常定。
所以者何？以本善行故，彼入家時，身不低仰。
尊！沙門瞿曇入家時，終不低身。
尊！沙門瞿曇迴身右旋，正床而坐，彼於床上不極身力坐，
亦不以手案䏶坐床，彼坐床已，不悒悒，
不煩惱，亦復不樂。
受澡水時，不高不下，不多不少，彼受飲食，
不高不下，不多不少。
尊！沙門瞿曇受食平鉢，等羹飲食。
尊！沙門瞿曇摶食，齊整徐著口中，摶食未至，
不豫張口，及在口中三嚼而咽，無飯及羹亦不斷碎，
有餘在口，復內後摶。
^cb687b4「尊！沙門瞿曇以三事清淨，食欲得味，不欲染味彼食，
不為財物，不為貢高，不為自飾，不為莊嚴，
但欲存身，久住無患，用止故疹，不起新病，
存命無患，有力快樂。
飯食已訖，受洗手水，不高不下，不多不少。
受澡鉢水，不高不下，不多不少。
彼洗手淨已，其鉢亦淨，洗鉢淨已，其手亦淨，
拭手已，便拭鉢，拭鉢已，便拭手，彼洗拭鉢已，
安著一面，不近不遠，不數觀鉢，亦不為鉢。
彼不毀呰此食，亦不稱譽彼食，但慚默然已。
為諸居士說法，勸發渴仰，成就歡喜，無量方便為彼說法，
勸發渴仰，成就歡喜已，即從坐起，便退而還，
彼出家時，身不低仰。
^cb687b17「尊！沙門瞿曇出家時，終不低身。
彼在街巷不低視，亦不仰視，唯直正視，於中不礙所知所見。
尊！沙門瞿曇諸根常定。
所以者何？以本善行故，彼出村時，身不低仰。
尊！沙門瞿曇出村時，終不低身，彼入園時，身不低仰。
尊！沙門瞿曇入園時，終不低身。
彼中食後，收舉衣鉢，澡洗手足，以尼師檀著於肩上，入房宴坐。
尊！沙門瞿曇饒益世間故，入房宴坐。
尊！沙門瞿曇則於晡時從宴坐起，面色光澤。
所以者何？以如來、無所著、等正覺故。
^cb687b28「尊！沙門瞿曇口出八種音聲，一曰甚深，
二曰毘摩樓簸，三曰入心，四曰可愛，五曰極滿，
六曰活瞿，七曰分了，八曰智也。
多人所愛，多人所樂，多人所念，令得心定。
尊！沙門瞿曇隨眾說法，聲不出眾外，唯在於眾，
為彼說法，勸發渴仰，成就歡喜，無量方便為彼說法，
勸發渴仰，成就歡喜已，即從坐起，還歸本所。
尊！沙門瞿曇其像如是，但有殊勝復過於是。
尊！我欲詣彼沙門瞿曇，從學梵行。」
^cb687c8梵志梵摩告曰：「隨意。」
^cb687c9於是，優多羅摩納稽首梵志梵摩足，繞三匝而去，
往詣佛所，稽首佛足，却坐一面，白曰：「世尊！
願從世尊學道受具足，成就比丘，得從世尊修行梵行。」
^cb687c12於是，世尊度優多羅摩納，令學道受具足。
度優多羅摩納，令學道受具足已，遊行鞞陀提國，
與大比丘眾俱，展轉進前，到彌薩羅，住彌薩羅大天㮈林。
^cb687c16彼彌薩羅梵志、居士聞沙門瞿曇釋種子捨釋宗族，
出家學道，遊行鞞陀提國，與大比丘眾俱，
展轉來至此彌薩羅，住大天㮈林。
沙門瞿曇有大名稱，周聞十方，沙門瞿曇如來、
無所著、等正覺、明行成為、善逝、世間解、
無上士、道法御、天人師，號佛、眾祐。
彼於此世，天及魔、梵、沙門、梵志，從人至天，
自知自覺，自作證成就遊。
彼說法，初妙、中妙、竟亦妙，有義有文，具足清淨，顯現梵行。
若有見如來、無所著、等正覺，敬重禮拜，
供養承事者，快得善利，我等寧可共往見彼沙門瞿曇！
禮拜供養。
^cb687c27彼彌薩羅梵志、居士各與等類眷屬相隨，
從彌薩羅出，北行至大天㮈林，欲見世尊禮拜供養。
往詣佛已，或有彌薩羅梵志、居士稽首佛足，
却坐一面，或有與佛共相問訊，却坐一面，
或有叉手向佛，却坐一面，或有遙見佛已，默然而坐。
彼彌薩羅梵志、居士各各坐已，佛為說法，
勸發渴仰，成就歡喜，無量方便為彼說法，
勸發渴仰，成就歡喜已，默然而住。
^cb688a6梵志梵摩聞沙門瞿曇釋種子捨釋宗族，
出家學道，遊行鞞陀提國，與大比丘眾俱，
展轉來至此彌薩羅國，住大天㮈林。
彼沙門瞿曇有大名稱，周聞十方，彼沙門瞿曇如來、
無所著、等正覺、明行成為、善逝、世間解、
無上士、道法御、天人師，號佛、眾祐。
彼於此世，天及魔、梵、沙門、梵志，從人至天，
自知自覺，自作證成就遊。
彼說法，初妙、中妙、竟亦妙，有義有文，具足清淨，顯現梵行。
若有見如來、無所著、等正覺，敬重禮拜，
供養承事者，快得善利，我寧可往見沙門瞿曇！
禮拜供養。
^cb688a17梵志梵摩告御者曰：「汝速嚴駕！
我今欲往詣沙門瞿曇！」
^cb688a18御者受教，即速嚴駕訖，還白曰：「嚴駕已畢，尊自知時。」
於是，梵摩乘極賢妙車，從彌薩羅出，北行至大天㮈林，欲見世尊禮拜供養。
^cb688a21爾時，世尊在無量眾前後圍繞而為說法，
梵志梵摩遙見世尊在無量眾前後圍繞而為說法，
見已，恐怖。於是，梵摩即避在道側，至樹下住，
告一摩納：「汝往詣彼沙門瞿曇，為我問訊聖體康強，
安快無病，起居輕便，氣力如常耶？
作如是語：『瞿曇！我師梵摩問訊聖體康強，
安快無病，起居輕便，氣力如常耶？
瞿曇！我師梵摩欲來見沙門瞿曇！』」
^cb688a29於是，摩納即受教行，往詣佛所，共相問訊，
却坐一面，白曰：「瞿曇！
我師梵摩問訊聖體康強，安快無病，起居輕便，氣力如常耶？
瞿曇！我師梵摩欲來見沙門瞿曇！」
^cb688b4世尊告曰：「摩納！令梵志梵摩安隱快樂，
令天及人、阿修羅、揵沓惒、羅剎及餘種種身安隱快樂。
摩納！梵志梵摩欲來隨意。」
^cb688b7於是，摩納聞佛所說，善受善持，即從坐起，
繞佛三匝而去，還詣梵志梵摩所，白曰：「尊！
我已通沙門瞿曇，彼沙門瞿曇今住待尊，唯尊知時。」
^cb688b10梵志梵摩即從車下，步詣佛所。
彼眾遙見梵志梵摩來，即從座起，開道避之。
所以者何？以有名德及多識故。
^cb688b13梵志梵摩告彼眾曰：「諸賢！
各各復坐，我欲直往見沙門瞿曇。」
於是，梵摩往詣佛所，共相問訊，却坐一面。
^cb688b15爾時，梵摩不壞二根，眼根及耳根。
梵志梵摩坐已，諦觀佛身三十二相，彼見三十相，
於二相有疑，陰馬藏及廣長舌。
梵志梵摩即時以偈問世尊曰：
^gatha「如我昔曾所聞，三十二大人相，
^gatha於中求不見二，尊沙門瞿曇身。
^gatha為有陰馬藏不？　一切人尊深密，
^gatha云何為人最尊，不現視微妙舌？
^gatha若尊有廣長舌，唯願令我得見，
^gatha今實有疑惑心，願調御決我疑。」
^cb688b25世尊作是念：「此梵志梵摩求我身三十二相，
彼見三十，於二有疑，陰馬藏及廣長舌，我今寧可除彼疑惑。」
世尊知已，作如其像如意足，作如其像如意足已，
梵志梵摩見世尊身陰馬藏及廣長舌，
於中廣長舌者，舌從口出，盡覆其面。
世尊止如意足已，為梵志梵摩說此頌曰：
^gatha「謂汝昔曾所聞，三十二大人相，
^gatha彼一切在我身，滿具足最上正。
^gatha調御斷於我疑，梵志發微妙信。
^gatha至難得見聞，最上正盡覺。
^gatha出世為極難，最上正盡覺，
^gatha梵志我正覺，無上正法王。」
^cb688c9梵志梵摩聞已，而作是念：「此沙門瞿曇成就三十二大人之相，
謂成就大人相者，必有二處真諦不虛。
若在家者，必為轉輪王，聰明智慧，有四種軍，整御天下。
如法法王成就七寶，彼七寶者，輪寶、象寶、
馬寶、珠寶、女寶、居士寶、主兵臣寶，是謂為七。
千子具足，顏貌端政，勇猛無畏，能伏他眾，
彼必統領此一切地乃至大海，不以刀杖，
以法教令，令得安隱。
若剃除鬚髮，著袈裟衣，至信、捨家、無家、
學道者，必得如來、無所著、等正覺，名稱流布，周聞十方。」
^cb688c19於是，世尊而作是念：「此梵志梵摩長夜無諛諂、
無欺誑，所欲所問者，一切欲知非為觸嬈，
彼亦如是，我寧可說彼甚深阿毘曇。」
世尊知已，為梵志梵摩即說頌曰：
^gatha「現世樂法故，饒益為後世，
^gatha梵志汝問事，隨本意所思。
^gatha彼彼諸問事，我為汝斷疑。」
^gatha世尊已許問，梵志梵摩故，
^gatha便問世尊事，隨本意所思：
^gatha「云何為梵志，三達有何義？
^gatha以何說無著，何等正盡覺？」
^cb689a2爾時，世尊以頌答曰：
^gatha「滅惡不善法，立住擇梵行，
^gatha修習梵志正，以此為梵志。
^gatha明達於過去，見樂及惡道，
^gatha得無明盡說，知是立牟尼。
^gatha善知清淨心，盡脫婬怒癡，
^gatha成就於三明，以此為三達。
^gatha遠離不善法，正住第一義，
^gatha第一世所敬，以此為無著。
^gatha饒益天及人，與眼滅壞諍，
^gatha普知現視盡，以此正盡覺。」
^cb689a13於是，梵摩即從座起，欲稽首佛足，彼時大眾同時俱發高大音聲：
「沙門瞿曇甚奇！甚特！
有大如意足，有大威德，有大福祐，有大威神。
所以者何？此彌薩羅國所有梵志、居士者，
梵志梵摩於彼最第一，謂出生故。
梵志梵摩為父母所舉，受生清淨，乃至七世父母不絕種族，
生生無惡，彼為沙門瞿曇極下意尊敬作禮，供養奉事。
沙門瞿曇甚奇！甚特！
有大如意足，有大威德，有大福祐，有大威神。
所以者何？此彌薩羅國所有梵志、居士者，
梵志梵摩於彼最第一，謂學書故。
梵志梵摩博聞總持，誦過四典經，深達因、
緣、正、文、戲五句說。
彼為沙門瞿曇極下意尊敬作禮，供養奉事。
^cb689a26「沙門瞿曇甚奇！甚特！
有大如意足，有大威德，有大福祐，有大威神。
所以者何？此彌薩羅國所有梵志、居士者，
梵志梵摩於彼最第一，謂財物故。
梵志梵摩極大富樂，資財無量，畜牧產業不可稱計，
封戶食邑種種具足食豐，彌薩羅乃至水草木，
謂王摩竭陀未生怨鞞陀提子特與梵封，
彼為沙門瞿曇極下意尊敬作禮，供養奉事。
沙門瞿曇甚奇！甚特！
有大如意足，有大威德，有大福祐，有大威神。
所以者何？此彌薩羅國所有梵志、居士者，
梵志梵摩於彼最第一，謂壽命故。
梵志梵摩極大長老，壽命具足，年百二十六，
彼為沙門瞿曇極下意尊敬作禮，供養奉事。」
^cb689b10是時，世尊以他心智知彼大眾心之所念，
世尊知已，告梵志梵摩：「止！
止！梵志！但心喜足，可還復坐，為汝說法。」
^cb689b12梵志梵摩稽首佛足，却坐一面，世尊為彼說法，
勸發渴仰，成就歡喜。
無量方便為彼說法，勸發渴仰，成就歡喜已，
如諸佛法，先說端政法，聞者歡悅，謂說施、
說戒、說生天法，毀呰欲為災患，生死為穢，
稱嘆無欲為妙，道品白淨。
為說是已，佛知彼有歡喜心、具足心、柔軟心、
堪耐心、昇上心、一向心、無疑心、無蓋心，
有能有力受佛正法，謂如諸佛所說正要，
世尊具為彼說苦、習、滅、道。
梵志梵摩即於座上見四聖諦，苦、習、滅、
道，猶如白素，易染為色。
如是梵摩即於座上見四聖諦，苦、習、滅、道。
^cb689b24於是，梵摩見法得法，覺白淨法，斷疑度惑，
更無餘尊，不復由他，無有猶豫，已住果證，
於世尊法得無所畏，即從座起，稽首佛足：「世尊！
我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb689c1時，梵志梵摩叉手向佛，白曰：「世尊！
唯願明日垂顧受請，及比丘眾。」
世尊為梵志梵摩故，默然而受。
^cb689c3梵志梵摩知世尊默然受已，稽首佛足，
繞三匝而去，還歸其家。
即於其夜施設餚饌極妙上味、種種豐饒食噉含消，
施設已訖，平旦敷床，至時唱曰：「世尊！
飯食已辦，唯聖知時。」
^cb689c7於是，世尊過夜平旦，著衣持鉢，比丘翼從，
世尊在前，往詣梵志梵摩家，於比丘眾前敷座而坐。
梵志梵摩知世尊及比丘眾眾坐已定，
自行澡水，以上味餚饌、種種豐饒食噉含消，
自手酙酌，令極飽滿，食訖收器，行澡水竟，
取一小床，坐受呪願。
^cb689c13梵志梵摩坐已，世尊為彼說呪願曰：
^gatha「呪火第一齋，通音諸音本，
^gatha王為人中尊，海為江河長，
^gatha月為星中明，明照無過日，
^gatha上下維諸方，及一切世間，
^gatha從人乃至天，唯佛最第一。」
^cb689c19於是，世尊為梵志梵摩說呪願已，從座起去，
彌薩羅國住經數日，攝衣持鉢，則便遊行至舍衛國，
展轉前進，到舍衛國，住勝林給孤獨園。
於是，眾多比丘舍衛乞食時，聞彼彌薩羅梵志梵摩以偈問佛事，
彼便命終。諸比丘聞已，食訖，中後收舉衣鉢，
澡洗手足，以尼師檀著於肩上，往詣佛所，
稽首作禮，却住一面，白曰：「世尊！
我等眾多比丘平旦著衣，持鉢入舍衛乞食時，
聞彼彌薩羅梵志梵摩以偈問佛事，彼便命終。
世尊！彼至何處，為生何許，後世云何？」
^cb689c29世尊答曰：「比丘！梵志梵摩極有大利，最後知法，為法故不煩勞我。
比丘！梵志梵摩五下分結盡，生彼得般涅槃，
得不退法，不還此世。」
爾時，世尊記說梵摩得阿那含。
^cb690a4佛說如是。梵志梵摩及諸比丘，聞佛所說，歡喜奉行。

^pb1^folio#agmm42中阿含經卷第四十二
^lb^au〔東晉罽賓三藏瞿曇僧伽提婆譯〕
^lb根本分別品第二〔有十經〕
^gatha分別六界、處　觀法、溫泉林
^gatha釋中禪室尊　阿難說、意行
^gatha拘樓瘦無諍　鸚鵡、分別業
^lb^ck162【分別六界經】根本分別品分別六界經第一
^cb690a20我聞如是：
一時，佛遊摩竭陀國，往詣王舍城宿。
於是，世尊往至陶家，語曰：「陶師！
我今欲寄陶屋一宿，汝見聽耶？」
^cb690a22陶師答曰：「我無所違。
然有一比丘先已住中，若彼聽者，欲住隨意。」
^cb690a24爾時，尊者弗迦邏娑利先已在彼住陶屋中。
於是，世尊出陶師家入彼陶屋，語尊者弗迦邏娑利曰：「比丘！
我今欲寄陶屋一宿，汝見聽耶？」
^cb690a27尊者弗迦邏娑利答曰：「君！
我無所違。且此陶屋草座已敷，君欲住者，自可隨意。」
^cb690a29爾時，世尊從彼陶屋出外洗足訖，還入內，
於草座上敷尼師檀，結跏趺坐，竟夜默然靖坐定意，尊者弗迦邏娑利亦竟夜默然靖坐定意。
彼時，世尊而作是念：「此比丘住止寂靖，甚奇！
甚特！我今寧可問彼比丘：『汝師是誰？
依誰出家學道受法？』」
^cb690b6世尊念已，問曰：「比丘！
汝師是誰？依誰出家學道受法？」
^cb690b7尊者弗迦邏娑利答曰：「賢者！
有沙門瞿曇釋種子，捨釋宗族，剃除鬚髮，
著袈裟衣，至信、捨家、無家、學道，覺無上正盡覺，
彼是我師，依彼出家學道受法。」
^cb690b10世尊即復問曰：「比丘！
曾見師耶？」
^cb690b11尊者弗迦邏娑利答曰：「不見。」
^cb690b12世尊問曰：「若見師者，為識不耶？」
尊者弗迦邏娑利答曰：「不識。
然，賢者！我聞世尊、如來、無所著、等正覺、
明行成為、善逝、世間解、無上士、道法御、
天人師，號佛、眾祐，彼是我師，依彼出家學道受法。」
^cb690b16彼時，世尊復作是念：「此族姓子依我出家學道受法，我今寧可為說法耶？」
^cb690b18世尊念已，語尊者弗迦邏娑利曰：「比丘！
我為汝說法，初善、中善、竟亦善，有義有文，
具足清淨，顯現梵行，謂分別六界，汝當諦聽，善思念之。」
^cb690b21尊者弗迦邏娑利答曰：「唯然。」
^cb690b22佛告彼曰：「比丘！人有六界聚、六觸處、十八意行、四住處。
若有住彼，不聞憂慼事，不聞憂慼事已，
意便不憎、不憂、不勞，亦不恐怖。
如是有教，不放逸慧，守護真諦，長養惠施。
比丘！當學最上，當學至寂，分別六界。
如是，比丘！人有六界聚，此說何因？
謂地界、水界、火界、風界、空界、識界。
比丘！人有六界聚者，因此故說。
^cb690b29「比丘！人有六觸處，此說何因？
謂比丘眼觸見色，耳觸聞聲，鼻觸嗅香，
舌觸嘗味，身觸覺觸，意觸知法。
比丘！人有六觸處者，因此故說。
比丘！人有十八意行，此說何因？
謂比丘眼見色，觀色喜住，觀色憂住，觀色捨住，
如是耳、鼻、舌、身，意知法，觀法喜住，觀法憂住，觀法捨住。
比丘！此六喜觀、六憂觀、六捨觀，合已十八行。
比丘！人有十八意行者，因此故說。
^cb690c9「比丘！人有四住處，此說何因？
謂真諦住處、慧住處、施住處、息住處。
比丘！人有四住處者，因此故說。
云何比丘不放逸慧？
若有比丘分別身界，今我此身有內地界而受於生，此為云何？
謂髮、毛、爪、齒、麤細膚、皮、肉、骨、筋、腎、心、肝、
肺、脾、大腸、𦝩、糞。
如斯之比，此身中餘在內，內所攝堅，堅性住內，
於生所受，是謂比丘內地界也。
比丘！若有內地界及外地界者，彼一切總說地界，
彼一切非我有，我非彼有，亦非神也。
如是慧觀，知其如真，心不染著於此地界，是謂比丘不放逸慧。
^cb690c20「復次，比丘不放逸慧。
若有比丘分別身界，今我此身有內水界而受於生，此為云何？
謂腦膜、眼淚、汗、涕、唾、膿、血、肪、髓、涎、淡、小便，
如斯之比，此身中餘在內，內所攝水，水性潤內，
於生所受，是謂比丘內水界也。
比丘！若有內水界及外水界者，彼一切總說水界，
彼一切非我有，我非彼有，亦非神也。
如是慧觀，知其如真，心不染著於此水界，是謂比丘不放逸慧。
^cb691a4「復次，比丘不放逸慧。
若有比丘分別此身界，今我此身有內火界而受於生，此為云何？
謂熱身、暖身、煩悶身、溫莊身，謂消飲食，
如斯之比，此身中餘在內，內所攝火，火性熱內，
於生所受，是謂比丘內火界也。
比丘！若有內火界及外火界者，彼一切總說火界，
彼一切非我有，我非彼有，亦非神也。
如是慧觀，知其如真，心不染著於此火界，是謂比丘不放逸慧。
^cb691a13「復次，比丘不放逸慧。
若有比丘分別身界，今我此身有內風界而受於生，此為云何？
謂上風、下風、脇風、掣縮風、蹴風、非道風、
節節風、息出風、息入風。
如斯之比，此身中餘在內，內所攝風，風性動內，
於生所受，是謂比丘內風界也。
比丘！若有內風界及外風界者，彼一切總說風界，
彼一切非我有，我非彼有，亦非神也。
如是慧觀，知其如真，心不染著於此風界，是謂比丘不放逸慧。
^cb691a22「復次，比丘不放逸慧。
若有比丘分別身界，今我此身有內空界而受於生，此為云何？
謂眼空、耳空、鼻空、口空、咽喉動搖，謂食噉含消，
安徐咽住，若下過出。
如斯之比，此身中餘在內，內所攝空，在空不為肉、
皮、骨、筋所覆，是謂比丘內空界也。
比丘！若有內空界及外空界者，彼一切總說空界，
彼一切非我有，我非彼有，亦非神也。
如是慧觀，知其如真，心不染著於此空界，是謂比丘不放逸慧。
^cb691b2「比丘！若有比丘於此五界知其如真，知如真已，
心不染彼而解脫者，唯有餘識，此何等識？
樂識、苦識、喜識、憂識、捨識。
比丘！因樂更樂故生樂覺，彼覺樂覺，覺樂覺已，即知覺樂覺。
若有比丘滅此樂更樂，滅此樂更樂已，
若有從樂更樂生樂覺者，彼亦滅息止，知已冷也。
比丘！因苦更樂故生苦覺，彼覺苦覺，覺苦覺已，即知覺苦覺。
若有比丘滅此苦更樂，滅此苦更樂已，
若有從苦更樂生苦覺者，彼亦滅息止，知已冷也。
比丘！因喜更樂故生喜覺，彼覺喜覺，覺喜覺已，即知覺喜覺。
若有比丘滅此喜更樂，滅此喜更樂已，
若有從喜更樂生喜覺者，彼亦滅息止，知已冷也。
^cb691b16「比丘！因憂更樂故生憂覺，彼覺憂覺，覺憂覺已，即知覺憂覺。
若有比丘滅此憂更樂，滅此憂更樂已，
若有從憂更樂生憂覺者，彼亦滅息止，知已冷也。
比丘！因捨更樂故生捨覺，彼覺捨覺，覺捨覺已，即知覺捨覺。
若有比丘滅此捨更樂，滅此捨更樂已，
若有從捨更樂生捨覺者，彼亦滅息止，知已冷也。
比丘！彼彼更樂故生彼彼覺，滅彼彼更樂已，
彼彼覺亦滅，彼知此覺從更樂，更樂本，
更樂習，從更樂生，以更樂為首，依更樂行。
^cb691b27「比丘！猶如火母，因鑽及人方便熱相故，而生火也。
比丘！彼彼眾多林木相離分散，若從彼生火，
火數熱於生數受，彼都滅止息，則冷樵木也。
如是，比丘！彼彼更樂故生彼彼覺，滅彼彼更樂故彼彼覺亦滅，
彼知此覺從更樂，更樂本，更樂習，從更樂生，
以更樂為首，依更樂行。
若比丘不染此三覺而解脫者，彼比丘唯存於捨，極清淨也。
比丘！彼比丘作是念：『我此清淨捨，移入無量空處，
修如是心，依彼、住彼、立彼、緣彼、繫縛於彼。
我此清淨捨，移入無量識處、無所有處、
非有想非無想處，修如是心，依彼、住彼、
立彼、緣彼、繫縛於彼。』
^cb691c10「比丘！猶工煉金上妙之師，以火燒金，鍛令極薄，
又以火燷𣠩𭐌㩜，數數足火熟煉令淨，極使柔軟而有光明。
比丘！此金者，於金師以數數足火熟煉令淨，
極使柔軟而有光明已，彼金師者，隨所施設，
或縺繒綵，嚴飾新衣，指鐶、臂釧、瓔珞、寶鬘，隨意所作。
如是，比丘！彼比丘作是念：『我此清淨捨移入無量空處，
修如是心，依彼、住彼、立彼、緣彼、繫縛於彼。
我此清淨捨移入無量識處、無所有處、
非有想非無想處，修如是心，依彼、住彼、
立彼、緣彼、繫縛於彼。』
^cb691c21「彼比丘復作是念：『我此清淨捨，依無量空處者，故是有為。
若有為者，則是無常，若無常者，即是苦也。
若是苦者，便知苦，知苦已，彼此捨不復移入無量空處。
我此清淨捨，依無量識處、無所有處、非有想非無想處者，故是有為。
若有為者，則是無常，若無常者，即是苦也。
若是苦者，便知苦，知苦已，彼此捨不復移入無量識處、
無所有處、非有想非無想處。』
比丘！若有比丘於此四處以慧觀之，知其如真，
心不成就，不移入者。
彼於爾時不復有為，亦無所思，謂有及無，
彼受身最後覺，則知受身最後覺，受命最後覺，
則知受命最後覺，身壞命終，壽命已訖，
彼所覺一切滅息止，知至冷也。
^cb692a6「比丘！譬如燃燈，因油因炷，彼若無人更增益油，
亦不續炷，是為前已滅訖，後不相續，無所復受。
如是，比丘！受身最後覺，則知受身最後覺，
受命最後覺，則知受命最後覺，身壞命終，
壽命已訖，彼所覺一切滅息止，知至冷也。
比丘！是謂比丘第一正慧，謂至究竟滅訖，
漏盡比丘成就於彼，成就第一正慧處。
比丘！此解脫住真諦，得不移動，真諦者，
謂如法也，妄言者，謂虛妄法。
比丘！成就彼第一真諦處。
^cb692a15「比丘！彼比丘施說施若本必有怨家，彼於爾時放捨、
吐離、解脫、滅訖。比丘！
是謂比丘第一正惠施，謂捨離一切世盡，
無欲、滅、息、止，比丘成就於彼，成就第一惠施處。
比丘！彼比丘心為欲、恚、癡所穢，不得解脫。
比丘！此一切婬、怒、癡盡，無欲、滅、息、止，得第一息。
比丘！成就彼者成就第一息處。
^cb692a22「比丘！我者是自舉，我當有是亦自舉，我當非有非無是亦自舉，
我當色有是亦自舉，我當無色有是亦自舉，
我當非有色非無色是亦自舉，我當有想是亦自舉，
我當無想是亦自舉，我當非有想非無想是亦自舉。
是貢高、是憍慠、是放逸，比丘！
若無此一切自舉、貢高、憍慠、放逸者，意謂之息。
比丘！若意息者，便不憎、不憂、不勞、不怖。
所以者何？彼比丘成就法故，不復有可說憎者。
若不憎則不憂，不憂則不愁，不愁則不勞，
不勞則不怖，因不怖便當般涅槃，生已盡，
梵行已立，所作已辦，不更受有，知如真。」
^cb692b5說此法已，尊者弗迦邏娑利遠塵離垢，諸法法眼生。
於是，尊者弗迦邏娑利見法得法，覺白淨法，
斷疑度惑，更無餘尊，不復由他，無有猶豫，
已住果證，於世尊法得無所畏，即從坐起，
稽首佛足，白曰：「世尊！
我悔過。善逝！我自首。
如愚如癡，如不定，如不善解，不識良田，不能自知。
所以者何？以我稱如來、無所著、等正覺為君也。
唯願世尊聽我悔過，我悔過已，後不更作。」
^cb692b14世尊告曰：「比丘！汝實愚癡，汝實不定，汝不善解，
謂稱如來、無所著、等正覺為君也。
比丘！若汝能自悔過，見已發露，護不更作者，比丘！
如是則於聖法、律中益而不損，謂能自悔過，
見已發露，護不更作。」
^cb692b18佛說如是。尊者弗迦邏娑利聞佛所說，歡喜奉行。
^lb^ck163【分別六處經】根本分別品分別六處經第二〔第四分別誦〕
^cb692b24我聞如是：
一時，佛遊舍衛國，在勝林給孤獨園。
^cb692b25爾時，世尊告諸比丘：「我當為汝說法，初妙、
中妙、竟亦妙，有義有文，具足清淨，顯現梵行，謂分別六處經。
諦聽，諦聽，善思念之。」
^cb692b28時，諸比丘白曰：「世尊！
唯當受教。」
佛言：「汝等六處當知內也，六更樂處當知內，
十八意行當知內，三十六刀當知內，於中斷彼成就是，
無量說法當知內，三意止，謂聖人所習。
聖人所習已，眾可教，無上調御士者，調御士趣一切方，是謂分別六處經事。
^cb692c5「六處當知內者，此何因說？
謂眼處，耳、鼻、舌、身、意處，六處當知內者，因此故說。
^cb692c6「六更樂處當知內者，此何因說？
謂眼更樂為見色，耳更樂為聞聲，鼻更樂為嗅香，
舌更樂為嘗味，身更樂為覺觸，意更樂為知法，
六更樂處當知內者，因此故說。
^cb692c10「十八意行當知內者，此何因說？
比丘者，眼見色已，分別色喜住，分別色憂住，
分別色捨住，如是耳、鼻、舌、身，意知法已，
分別法喜住，分別法憂住，分別法捨住，
是謂分別六喜、分別六憂、分別六捨，總說十八意行，
十八意行當知內者，因此故說。
^cb692c16「三十六刀當知內者，此何因說？
有六喜依著，有六喜依無欲，有六憂依著，
有六憂依無欲，有六捨依著，有六捨依無欲。
^cb692c19「云何六喜依著？云何六喜依無欲？
眼見色已生喜，當知二種，或依著，或依無欲。
云何喜依著？眼知色可喜、意念、愛色、欲相應樂，
未得者欲得，已得者憶已生喜，如是喜，是謂喜依著。
云何喜依無欲？知色無常、變易，盡、無欲、
滅、息，前及今一切色無常、苦、滅法，憶已生喜，
如是喜，是謂喜依無欲。
如是耳、鼻、舌、身，意知法已生喜，當知二種，
或依著，或依無欲。
云何喜依著？意知法可喜、意念、愛法、欲相應樂，
未得者欲得，已得者憶已生喜，如是喜，是謂喜依著。
云何喜依無欲？知法無常、變易，盡、無欲、
滅、息，前及今一切法無常、苦、滅法，憶已生喜，
如是喜，是謂喜依無欲。
^cb693a7「云何六憂依著？云何六憂依無欲？
眼見色已生憂，當知二種，或依著，或依無欲。
云何憂依著？眼知色可喜、意念、愛色、欲相應樂，
未得者不得，已得者過去、散壞、滅、變易、
生憂，如是憂，是謂憂依著。
云何憂依無欲？知色無常、變易，盡、無欲、
滅、息，前及今一切色無常、苦、滅法，憶已作是念：
『我何時彼處成就遊，謂：處諸聖人成就遊。』
是為上具觸願恐怖，知苦憂生憂。
如是憂，是謂憂依無欲。
如是耳、鼻、舌、身，意知法已生憂，當知二種，
或依著，或依無欲。
云何憂依著？意知法可喜、意念、愛法、欲相應樂，
未得者不得，已得者過去、散壞、滅、變易、
生憂，如是憂，是謂憂依著。
云何憂依無欲？知法無常、變易，盡、無欲、
滅、息，前及今一切法無常、苦、滅法，憶已作是念：『我何時彼處成就遊？
謂：處諸聖人成就遊。』
是為上具觸願恐怖，知苦憂生憂。
如是憂，是謂憂依無欲。
^cb693a25「云何六捨依著？云何六捨依無欲？
眼見色已生捨，當知二種，或依著，或依無欲。
云何捨依著？眼知色生捨，彼平等、不多聞、
無智慧、愚、癡、凡夫，為色有捨，不離色，是謂捨依著。
云何捨依無欲？知色無常、變易，盡、無欲、
滅、息，前及今一切色無常、苦、滅法，憶已捨住。
若有至意修習捨，是謂捨依無欲，如是耳、
鼻、舌、身，意知法已生捨，當知二種，或依著，或依無欲。
云何捨依著？意知法生捨，平等、不多聞、
無智慧、愚、癡、凡夫，為法有捨，不離法，是謂捨依著。
云何捨依無欲？意知法無常、變易，盡、無欲、
滅、息，前及今一切法無常、苦、滅法，憶已捨住。
若有至意修習捨，是謂捨依無欲。
是為六喜依著、六喜依無欲、六憂依著、
六憂依無欲、六捨依著、六捨依無欲，總說三十六刀，
當知內者，因此故說。
^cb693b12「於中斷彼成就是者，此何因說？
謂此六喜依無欲，取是、依是、住是也。
謂此六喜依著，滅彼、除彼、吐彼，如是斷彼也。
謂此六憂依無欲，取是、依是、住是也。
謂此六憂依著，滅彼、除彼、吐彼，如是斷彼也。
謂此六捨依無欲，取是、依是、住是也。
謂此六捨依著，滅彼、除彼、吐彼，如是斷彼也。
謂此六憂依無欲，取是、依是、住是也。
謂此六喜依無欲，滅彼、除彼、吐彼，如是斷彼也。
謂此六捨依無欲，取是、依是、住是也。
謂此六憂依無欲，滅彼、除彼、吐彼，如是斷彼也。
^cb693b22「有捨無量更樂，若干更樂，有捨一更樂，不若干更樂。
云何有捨無量更樂，若干更樂？
若捨為色、為聲、為香、為味、為觸，此捨無量更樂，若干更樂。
云何捨一更樂，不若干更樂？
謂捨或依無量空處，或依無量識處，或依無所有處，
或依非有想非無想處，此捨一更樂，不若干更樂，
謂此捨有一更樂，不若干更樂。
取是、依是、住是也，謂此捨有無量更樂，若干更樂。
滅彼、除彼、吐彼，如是斷彼也。
取無量、依無量、住無量，謂此捨有一更樂，不若干更樂。
取是、依是、住是也，謂此捨有無量更樂，若干更樂。
滅彼、除彼、吐彼，如是斷彼也，於中斷彼成就是者，因此故說。
^cb693c7「無量說法當知內者，此何因說？
如來有四弟子，有增上行、有增上意、有增上念、
有增上慧，有辯才成就第一辯才，壽活百歲，
如來為彼說法滿百年，除飲食時、大小便時、
睡眠息時及聚會時，彼如來所說法，文句法句觀義，
以慧而速觀義，不復更問於如來法。
所以者何？如來說法無有極不可盡法，
文句法句觀義，乃至四弟子命終，猶如四種善射之人，
挽彊俱發，善學善知，而有方便，速徹過去。
如是，世尊有四弟子，有增上行、有增上意、
有增上念、有增上慧，有辯才成就第一辯才，
壽活百歲，如來為彼說法滿百年，除飲食時、
大小便時、睡眠息時及聚會時。
彼如來所說法，文句法句觀義，以慧而速觀義，不復更問於如來法。
所以者何？如來無極不可盡，無量說法當知內者，因此故說。
^cb693c23「三意止，謂聖人所習，聖人所習已，眾可教者。
此何因說？若如來為弟子說法，憐念愍傷，
求義及饒益，求安隱快樂，發慈悲心，是為饒益，
是為快樂，是為饒益樂。
若彼弟子而不恭敬，亦不順行，不立於智，
其心不趣向法、次法，不受正法，違世尊教，
不能得定者，世尊不以此為憂慼也。
但世尊捨無所為，常念常智，是謂第一意止，
謂聖人所習，聖人所習已，眾可教也。
^cb694a3「復次，如來為弟子說法，憐念愍傷，求義及饒益，
求安隱快樂，發慈悲心，是為饒益，是為快樂，是為饒益樂。
若彼弟子恭敬順行而立於智，其心歸趣向法、
次法，受持正法，不違世尊教，能得定者，世尊不以此為歡喜也。
但世尊捨無所為，常念常智，是謂第二意止，
謂聖人所習，聖人所習已，眾可教也。
^cb694a10「復次，如來為弟子說法，憐念愍傷，求義及饒益，
求安隱快樂，發慈悲心，是為饒益，是為快樂，是為饒益樂。
或有弟子而不恭敬，亦不順行，不立於智，
其心不趣向法、次法，不受正法，違世尊教，不能得定者。
或有弟子恭敬順行而立於智，其心歸趣向法、
次法，受持正法，不違世尊教，能得定者。
世尊不以此為憂慼，亦不歡喜，但世尊捨無所為，
常念常智，是謂第三意止。
謂聖人所習，聖人所習已，眾可教也，三意止，謂聖人所習。
聖人所習已，眾可教者，因此故說。
^cb694a21「無上調御士者，調御士趣一切方者。
此何因說？調御士者，此說調御士趣一方，
或東方、或南方、或西方、或北方；調御象者，
調御象趣一方，或東方，或南、西、北方；調御馬者，
調御馬趣一方，或東方，或南、西、北方；調御牛者，
調御牛趣一方，或東方，或南、西、北方也。
無上調御士者，調御士趣一切方，於中方者色觀色，是謂第一方。
內無色想，外觀色，是謂第二方。
淨解脫身觸成就遊，是謂第三方。
度一切色想，滅有對想，不念若干想，無量空，
是無量空處成就遊，是謂第四方。
度一切無量空處，無量識，是無量識處成就遊，是謂第五方。
度一切無量識處，無所有，是無所有處成就遊，是謂第六方。
度一切無所有處，非有想非無想，是非有想非無想處成就遊，
是謂第七方。度一切非有想非無想處，
想知滅盡身觸成就遊，慧觀漏盡斷智，是謂第八方。
無上調御士者，調御士趣一切方者，因此故說。」
^cb694b10佛說如是。彼諸比丘聞佛所說，歡喜奉行。
^lb^ck164【分別觀法經】根本分別品分別觀法經第三〔第四分別誦〕
^cb694b15我聞如是：
一時，佛遊舍衛國，在勝林給孤獨園。
^cb694b16爾時，世尊告諸比丘：「我當為汝說法，初妙、
中妙、竟亦妙，有義有文，具足清淨，顯現梵行，謂分別觀法經。
諦聽，諦聽，善思念之。」
^cb694b19時，諸比丘白曰：「世尊！
唯當受教。」
佛言：「比丘！如是如是觀，如汝觀已，比丘！
心出外灑散，心不住內，不受而恐怖。
比丘！如是如是觀，如汝觀已，比丘！
心不出外不灑散，心住內，不受不恐怖，
如是不復生、老、病、死，是說苦邊。」
佛說如是已即從坐起，入室燕坐。
^cb694b25於是，諸比丘便作是念：「諸賢！
當知世尊略說此義，不廣分別，即從坐起，
入室燕坐：『比丘！如是如是觀，如汝觀已，比丘！
心出外灑散，心不住內，不受而恐怖。
比丘！如是如是觀，如汝觀已，比丘！
心不出外不灑散，心住內，不受不恐怖，
如是不復生、老、病、死，是說苦邊。』」
彼復作是念：「諸賢！
誰能廣分別世尊向所略說義？」
彼復作是念：「尊者大迦旃延常為世尊之所稱譽，
及諸智梵行人，尊者大迦旃延能廣分別世尊向所略說義。
諸賢！共往詣尊者大迦旃延所，請說此義，
若尊者大迦旃延為分別者，我等當善受持。」
^cb694c8於是，諸比丘往詣尊者大迦旃延所，共相問訊，
却坐一面，白曰：「尊者大迦旃延！
當知世尊略說此義，不廣分別，即從坐起，
入室燕坐：『比丘！如是如是觀，如汝觀已，比丘！
心出外灑散，心不住內，不受而恐怖。
比丘！如是如是觀，如汝觀已，比丘！
心不出外不灑散，心住內，不受不恐怖，
如是不復生、老、病、死，是說苦邊。』
我等便作是念：『諸賢！
誰能廣分別世尊向所略說義？』
我等復作是念：『尊者大迦旃延常為世尊之所稱譽，
及諸智梵行人，尊者大迦旃延能廣分別世尊向所略說義。』
唯願尊者大迦旃延為慈愍故而廣說之。」
^cb694c21爾時，尊者大迦旃延告曰：「諸賢！
聽我說喻，慧者聞喻則解其義。
諸賢！猶如有人欲得求實，為求實故，持斧入林，
彼見大樹成根、莖、節、枝、葉、花、實，彼人不觸根、
莖、節、實，但觸枝葉。
諸賢所說亦復如是，世尊現在，捨來就我而問此義。
所以者何？諸賢！當知世尊是眼、是智、是義、
是法、法主、法將，說真諦義，現一切義，由彼世尊。
諸賢！應往詣世尊所而問此義：『世尊！
此云何？此何義？』如世尊說者，諸賢等當善受持。」
^cb695a1時，諸比丘白曰：「唯然。
尊者大迦旃延！世尊是眼、是智、是義、是法、
法主、法將，說真諦義，現一切義，由彼世尊，
我等應往詣世尊所而問此義：『世尊！
此云何？此何義？』如世尊說者，我等當善受持。
然尊者大迦旃延常為世尊之所稱譽，
及諸智梵行人，尊者大迦旃延能廣分別世尊向所略說義。
唯願尊者大迦旃延為慈愍故而廣說之。」
^cb695a9尊者大迦旃延告諸比丘：「諸賢等！
共聽我所說。諸賢！
云何比丘心出外灑散？
諸賢！比丘眼見色，識食色相，識著色樂相，
識縛色樂相，彼色相味結縛心出外灑散；
如是耳、鼻、舌、身，意知法，識食法相，識著法樂相，
識縛法樂相，彼法相味結縛心出外灑散。
諸賢！如是比丘心出外灑散。
諸賢！云何比丘心不出外灑散？
諸賢！比丘眼見色，識不食色相，識不著色樂相，
識不縛色樂相，彼色相味不結縛心，不出外灑散；
如是耳、鼻、舌、身，意知法，識不食法相，識不著法樂相，
識不縛法樂相，彼法相味不結縛心，不出外灑散。
諸賢！如是比丘心不出外灑散。
^cb695a22「諸賢！云何比丘心不住內？
諸賢！比丘離欲，離惡不善之法，有覺、有觀，
離生喜、樂，得初禪成就遊。
彼識著離味，依彼住彼，緣彼縛彼，識不住內。
復次，諸賢！比丘覺、觀已息，內靜、一心，無覺、
無觀，定生喜、樂，得第二禪成就遊。
彼識著定味，依彼住彼，緣彼縛彼，識不住內。
復次，諸賢！比丘離於喜欲，捨無求遊，正念正智而身覺樂，
謂聖所說聖所捨、念、樂住室，得第三禪成就遊。
彼識著無喜味，依彼住彼，緣彼縛彼，識不住內。
復次，諸賢！比丘樂滅、苦滅，喜、憂本已滅，
不苦不樂、捨、念、清淨，得第四禪成就遊。
彼識著捨及念清淨味，依彼住彼，緣彼縛彼，識不住內。
^cb695b7「復次，諸賢！比丘度一切色想，滅有對想，
不念若干想，無量空，是無量空處成就遊，
彼識著空智味，依彼住彼，緣彼縛彼，識不住內。
復次，諸賢！比丘度一切無量空處，無量識，
是無量識處成就遊，彼識著識智味，依彼住彼，
緣彼縛彼，識不住內。
復次，諸賢！比丘度一切無量識處，無所有，
是無所有處成就遊，彼識著無所有智味，
依彼住彼，緣彼縛彼，識不住內。
復次，諸賢！比丘度一切無所有處，非有想非無想，
是非有想非無想處成就遊，彼識著無想智味，
依彼住彼，緣彼縛彼，識不住內。
諸賢！如是比丘心不住內。
^cb695b19「諸賢！云何比丘心住內？
諸賢！比丘離欲，離惡不善之法，有覺有觀，
離生喜樂，得初禪成就遊。
彼識不著離味，不依彼不住彼，不緣彼不縛彼，識住內也。
復次，諸賢！比丘覺、觀已息，內靜、一心，無覺、
無觀，定生喜、樂，得第二禪成就遊。
彼識不著定味，不依彼不住彼，不緣彼不縛彼，識住內也。
復次，諸賢！比丘離於喜欲，捨無求遊，正念正智而身覺樂，
謂聖所說聖所捨、念、樂住室，得第三禪成就遊。
彼識不著無喜味，不依彼不住彼，不緣彼不縛彼，識住內也。
復次，諸賢！比丘樂滅、苦滅，喜、憂本已滅，
不苦不樂、捨、念、清淨，得第四禪成就遊。
識不著捨及念、清淨味，不依彼不住彼，
不緣彼不縛彼，識住內也。
^cb695c5「復次，諸賢！比丘度一切色想，滅有對想，
不念若干想，無量空，是無量空處成就遊。
彼識不著空智味，不依彼不住彼，不緣彼不縛彼，識住內也。
復次，諸賢！比丘度一切無量空處，無量識，
是無量識處成就遊，彼識不著識智味，
不依彼不住彼，不緣彼不縛彼，識住內也。
復次，諸賢！比丘度一切無量識處，無所有，是無所有處成就遊。
彼識不著無所有智味，不依彼不住彼，
不緣彼不縛彼，識住內也。
復次，諸賢！比丘度一切無所有處，非有想非無想，
是非有想非無想處成就遊，彼識不著無想智味，
不依彼不住彼，不緣彼不縛彼，識住內也。
諸賢！如是比丘心住內也。
^cb695c18「諸賢！云何比丘不受而恐怖？
諸賢！比丘不離色染，不離色欲，不離色愛，不離色渴。
諸賢！若有比丘不離色染，不離色欲，不離色愛，
不離色渴者，彼欲得色、求色、著色、住色，
色即是我，色是我有，彼欲得色、著色、住色，
色即是我，色是我有已，識捫摸色，識捫摸色已，
變易彼色時，識轉於色，識轉於色已，彼生恐怖法，
心住於中，因心不知故，便怖懼煩勞，不受而恐怖；
如是覺、想、行。比丘不離識染，不離識欲，
不離識愛，不離識渴。
諸賢！若有比丘不離識染，不離識欲，不離識愛，
不離識渴者，彼欲得識、求識、著識、住識，
識即是我，識是我有，彼欲得識、求識、著識、
住識，識即是我，識是我有已，識捫摸識，
識捫摸識已，變易彼識時，識轉於識，識轉於識已，
彼生恐怖法，心住於中，因心不知故，便怖懼煩勞，不受而恐怖。
諸賢！如是比丘不受恐怖。
^cb696a7「諸賢！云何比丘不受不恐怖。
諸賢！比丘離色染，離色欲，離色愛，離色渴。
諸賢！若有比丘離色染、離色欲、離色愛、
離色渴者，彼不欲得色，不求色、不著色、
不住色，色非是我，色非我有。
彼不欲得色，不求色，不著色，不住色，色非是我，
色非我有已，識不捫摸色，識不捫摸色已，
變易彼色時，識不轉於色，識不轉於色已。
彼不生恐怖法，心不住中，因心知故，便不怖懼，
不煩勞，不受，不恐怖；如是覺、想、行。
比丘離識染，離識欲，離識愛，離識渴。
諸賢！若有比丘離識染，離識欲，離識愛，
離識渴者，彼不欲得識，不求識，不著識，
不住識，識非是我，識非我有，彼不欲得識，
不求識，不著識，不住識，識非是我，識非我有已，
識不捫摸識，識不捫摸識已，變易彼識時，
識不轉於識，識不轉於識已，彼不生恐怖法，
心不住中，因心知故，便不怖懼，不煩勞，
不受，不恐怖。諸賢！
如是比丘不受不恐怖。
^cb696a27「諸賢！謂世尊略說此義，不廣分別，即從坐起，入室燕坐。
比丘！如是如是觀，如汝觀已，比丘！
心出外灑散，心不住內，不受而恐怖。
比丘！如是如是觀，如汝觀已，比丘！
心不出外不灑散，心住內，不受不恐怖，
如是不復生、老、病、死，是說苦邊。
此世尊略說，不廣分別義，我以此句、以此文廣說如是。
諸賢！可往向佛具陳，若如世尊所說義者，諸賢等便可受持。」
^cb696b6於是，諸比丘聞尊者大迦旃延所說，善受持誦，
即從坐起，繞尊者大迦旃延三匝而去，
往詣佛所，稽首作禮，却坐一面，白曰：「世尊！
向世尊略說此義，不廣分別，即從坐起，入室燕坐。
尊者大迦旃延以此句、以此文而廣說之。」
^cb696b12世尊聞已，嘆曰：「善哉！
善哉！我弟子中有眼、有智、有法、有義。
所以者何？謂師為弟子略說此義，不廣分別，
彼弟子以此句、以此文而廣說之，如迦旃延比丘所說，汝等應當如是受持。
所以者何？以說觀義應如是也。」
^cb696b17佛說如是。彼諸比丘聞佛所說，歡喜奉行。

^pb1^folio#agmm43中阿含經卷第四十三
^lb^au〔東晉罽賓三藏瞿曇僧伽提婆譯〕
^lb^ck165【溫泉林天經】根本分別品溫泉林天經第四
^cb696b28我聞如是：
一時，佛遊王舍城，在竹林迦蘭哆園。
^cb696b29爾時，尊者三彌提亦遊王舍城，住溫泉林。
於是，尊者三彌提夜將向旦，從房而出，
往詣溫泉，脫衣岸上，入溫泉浴，浴已還出，拭體著衣。
^cb696c3爾時，有一天形體極妙，色像巍巍，夜將向旦，
往詣尊者三彌提所，稽首作禮，却住一面。
彼天色像威神極妙，光明普照於溫泉岸，
彼天却住於一面已，白尊者三彌提曰：「比丘！
受持跋地羅帝偈耶？」
^cb696c8尊者三彌提答彼天曰：「我不受持跋地羅帝偈也。」
尋問彼天：「汝受持跋地羅帝偈耶？」
^cb696c10彼天答曰：「我亦不受持跋地羅帝偈也。」
^cb696c11尊者三彌提復問彼天：「誰受持跋地羅帝偈耶？」
^cb696c12彼天答曰：「世尊遊此王舍城，在竹林迦蘭哆園，彼受持跋地羅帝偈也。
比丘！可往面從世尊，善受持誦跋地羅帝偈。
所以者何？跋地羅帝偈者，有法有義，為梵行本，
趣智、趣覺、趣於涅槃，族姓者至信、捨家、
無家、學道，當以跋地羅帝偈善受持誦。」
彼天說如是，稽首尊者三彌提足，繞三匝已，即彼處沒。
^cb696c19於是，尊者三彌提，天沒不久往詣佛所，
稽首作禮，却坐一面，白曰：「世尊！
我於今日夜將向旦出房往詣彼溫泉所，
脫衣岸上，入溫泉浴，浴已便出，住岸拭身。
爾時，有一天形體極妙，色像巍巍，夜將向旦，
來詣我所，稽首作禮，却住一面。
彼天色像威神極妙，光明普照於溫泉岸。
彼天却住於一面已，而白我曰：『比丘！
受持跋地羅帝偈耶？』
我答彼天：『不受持跋地羅帝偈也。』
我問彼天：『汝受持跋地羅帝偈耶？』
彼天答曰：『我亦不受持跋地羅帝偈也。』
我復問：『誰受持跋地羅帝偈耶？』
彼天答曰：『世尊遊此王舍城，住竹林迦蘭哆園，彼受持跋地羅帝偈也。
比丘！可往面從世尊善受持誦跋地羅帝偈。
所以者何？跋地羅帝偈者，有義有法，為梵行本，
趣智、趣覺、趣於涅槃，族姓者至信、捨家、
無家、學道，當以跋地羅帝偈善受持誦。』
彼天說如是，稽首我足，繞三匝已，即彼處沒。」
^cb697a8世尊問曰：「三彌提！
汝知彼天從何處來？
彼天名何耶？」
^cb697a9尊者三彌提答曰：「世尊！
我不知彼天從何所來，亦不知名也。」
^cb697a11世尊告曰：「三彌提！
彼天子名正殿，為三十三天軍將。」
^cb697a12於是，尊者三彌提白曰：「世尊！
今正是時。善逝！今正是時。
若世尊為諸比丘說跋地羅帝偈者，諸比丘從世尊聞已，當善受持。」
^cb697a15世尊告曰：「三彌提！
諦聽，諦聽，善思念之，我當為汝說。」
^cb697a16尊者三彌提白曰：「唯然。」
時，諸比丘受教而聽。
^cb697a17佛言：
^gatha「慎莫念過去，亦勿願未來，
^gatha過去事已滅，未來復未至。
^gatha現在所有法，彼亦當為思，
^gatha念無有堅強，慧者覺如是。
^gatha若作聖人行，孰知愁於死，
^gatha我要不會彼，大苦災患終。
^gatha如是行精勤，晝夜無懈怠，
^gatha是故常當說，跋地羅帝偈。」
^cb697a26佛說如是，即從座起，入室宴坐。
於是，諸比丘便作是念：「諸賢！
當知世尊略說此教，不廣分別，即從座起，入室宴坐。
^gatha「『慎莫念過去，亦勿願未來，
^gatha過去事已滅，未來復未至。
^gatha現在所有法，彼亦當為思，
^gatha念無有堅強，慧者覺如是。
^gatha若作聖人行，孰知愁於死，
^gatha我要不會彼，大苦災患終。
^gatha如是行精勤，晝夜無懈怠，
^gatha是故常當說，跋地羅帝偈。』」
^cb697b8彼復作是念：「諸賢！
誰能廣分別世尊向所略說義？」
彼復作是念：「尊者大迦旃延常為世尊之所稱譽，
及諸智梵行人，尊者大迦旃延能廣分別世尊向所略說義，
諸賢共往詣尊者大迦旃延所，請說此義。
若尊者大迦旃延為分別者，我等當善受持。」
^cb697b13於是，諸比丘往詣尊者大迦旃延所，共相問訊，
却坐一面，白曰：「尊者大迦旃延！
當知世尊略說此教，不廣分別，即從座起，入室宴坐。
^gatha「『慎莫念過去，亦勿願未來，
^gatha過去事已滅，未來復未至。
^gatha現在所有法，彼亦當為思，
^gatha念無有堅強，慧者覺如是。
^gatha若學聖人行，孰知愁於死，
^gatha我要不會彼，大苦災患終。
^gatha如是行精勤，晝夜無懈怠，
^gatha是故常當說，跋地羅帝偈。』
^cb697b25「我等便作是念：『諸賢！
誰能廣分別世尊向所略說義？』
我等復作是念：『尊者大迦旃延常為世尊之所稱譽，
及諸智梵行人，尊者大迦旃延能廣分別世尊向所略說義。』
唯願尊者大迦旃延為慈愍故而廣說之。」
^cb697b29尊者大迦旃延告曰：「諸賢！
聽我說喻，慧者聞喻則解其義。
諸賢！猶如有人欲得求實，為求實故，持斧入林，
彼見大樹成根、莖、節、枝、葉、華、實，彼人不觸根、
莖、節、實，但觸枝、葉。
諸賢所說亦復如是，世尊現在，捨來就我而問此義。
所以者何？諸賢！當知世尊是眼、是智、是義、
是法，法主、法將，說真諦義，現一切義由彼世尊，
諸賢應往詣世尊所而問此義：『世尊！
此云何？此何義？』如世尊說者，諸賢等當善受持。」
^cb697c10時，諸比丘白曰：「唯然。
尊者大迦旃延！世尊是眼、是智、是義、是法，
法主、法將，說真諦義，現一切義由彼世尊，
我等往詣世尊所而問此義：『世尊！
此云何？此何義？』如世尊說者，我等當善受持。
然尊者大迦旃延常為世尊之所稱譽，
及諸智梵行人，尊者大迦旃延能廣分別世尊向所略說義。
唯願尊者大迦旃延為慈愍故而廣說之。」
^cb697c18尊者大迦旃延告諸比丘：「諸賢等共聽我所說。
諸賢！云何比丘念過去耶？
諸賢！比丘實有眼知色可喜、意所念，愛色，
欲相應，心樂，捫摸本，本即過去也。
彼為過去識欲染著，因識欲染著已，則便樂彼，
因樂彼已，便念過去。
如是耳、鼻、舌、身，實有意知法可喜、意所念，
愛法，欲相應，心樂，捫摸本，本即過去也。
彼為過去識欲染著，因識欲染著已，則便樂彼，
因樂彼已，便念過去。
諸賢！如是比丘念過去也。
^cb697c27「諸賢！云何比丘不念過去？
諸賢！比丘實有眼知色可喜、意所念，愛色，
欲相應，心樂，捫摸本，本即過去也。
彼為過去識不欲染著，因識不欲染著已，
則便不樂彼，因不樂彼已，便不念過去。
如是耳、鼻、舌、身，實有意知法可喜、意所念，
愛法，欲相應，心樂，捫摸本，本即過去也。
彼為過去識不欲染著，因識不欲染著已，
則便不樂彼，因不樂彼已，便不念過去。
諸賢！如是比丘不念過去也。
^cb698a8「諸賢！云何比丘願未來耶？
諸賢！比丘若有眼、色、眼識未來者，彼未得欲得，
已得心願，因心願已，則便樂彼，因樂彼已，
便願未來；如是耳、鼻、舌、身。
若有意、法、意識未來者，未得欲得，已得心願，
因心願已，則便樂彼，因樂彼已，便願未來。
諸賢！如是比丘願未來也。
^cb698a14「諸賢！云何比丘不願未來？
諸賢！比丘若有眼、色、眼識未來者，未得不欲得，
已得心不願，因心不願已，則便不樂彼，
因不樂彼已，便不願未來；如是耳、鼻、舌、身。
若有意、法、意識未來者，未得不欲得，已得心不願，
因心不願已，則便不樂彼，因不樂彼已，便不願未來。
諸賢！如是比丘不願未來也。
^cb698a21「諸賢！云何比丘受現在法？
諸賢！比丘若有眼、色、眼識現在者，彼於現在識欲染著，
因識欲染著已，則便樂彼，因樂彼已，便受現在法；
如是耳、鼻、舌、身。若有意、法、意識現在者，
彼於現在識欲染著，因識欲染著已，則便樂彼，
因樂彼已，便受現在法。
諸賢！如是比丘受現在法也。
^cb698a27「諸賢！云何比丘不受現在法。
諸賢！比丘若有眼、色、眼識現在者，彼於現在識不欲染著，
因識不欲染著已，則便不樂彼，因不樂彼已，
便不受現在法；如是耳、鼻、舌、身。
若有意、法、意識現在者，彼於現在識不欲染著，
因識不欲染著已，則便不樂彼，因不樂彼已，便不受現在法。
諸賢！如是比丘不受現在法。
^cb698b5「諸賢！謂世尊略說此教，不廣分別，即從座起，入室宴坐。
^gatha「『慎莫念過去，亦勿願未來，
^gatha過去事已滅，未來復未至。
^gatha現在所有法，彼亦當為思，
^gatha念無有堅強，慧者覺如是。
^gatha若學聖人行，孰知愁於死，
^gatha我要不會彼，大苦災患終。
^gatha如是行精勤，晝夜無懈怠，
^gatha是故常當說，跋地羅帝偈。』
^cb698b16「此世尊略說，不廣分別，我以此句、以此文廣說如是。
諸賢！可往向佛具陳，若如世尊所說義者，諸賢等便可共受持。」
^cb698b18於是，諸比丘聞尊者大迦旃延所說，善受持誦，
即從座起，繞尊者大迦旃延三匝而去，
往詣佛所，稽首作禮，却坐一面，白曰：「世尊！
向世尊略說此教，不廣分別，即從座起，入室燕坐。
尊者大迦旃延以此句、以此文而廣說之。」
^cb698b24世尊聞已，嘆曰：「善哉！
善哉！我弟子中有眼、有智、有法、有義。
所以者何？謂師為弟子略說此教，不廣分別，
彼弟子以此句、以此文而廣說之，如大迦旃延比丘所說，汝等應當如是受持。
所以者何？以說觀義應如是也。」
^cb698b29佛說如是。彼諸比丘聞佛所說，歡喜奉行。
^lb^ck166【釋中禪室尊經】根本分別品釋中禪室尊經第五〔第四分別誦〕
^cb698c5我聞如是：
一時，佛遊舍衛國，在勝林給孤獨園。
^cb698c6爾時，尊者盧夷強耆遊於釋中，在無事禪室。
於是，尊者盧夷強耆夜將向旦，從彼禪室出，
在露地禪室蔭中，於繩床上敷尼師檀，結跏趺坐。
^cb698c9爾時，有一天形體極妙，色像巍巍，夜將向旦，
往詣尊者盧夷強耆所，稽首作禮，却住一面。
彼天色像威神極妙，光明普照於其禪室。
彼天却住於一面已，白尊者盧夷強耆曰：「比丘！
受持跋地羅帝偈及其義耶？」
^cb698c14尊者盧夷強耆答彼天曰：「我不受持跋地羅帝偈，亦不受義。」
^cb698c16尋問彼天：「汝受持跋地羅帝偈及其義耶？」
^cb698c17彼天答曰：「我受持跋地羅帝偈，然不受義。」
^cb698c18尊者盧夷強耆復問彼天：「云何受持跋地羅帝偈而不受義耶？」
^cb698c19彼天答曰：「一時，世尊遊王舍城，住竹林迦蘭哆園。
爾時，世尊為諸比丘說跋地羅帝偈：
^gatha「『慎莫念過去，亦勿願未來，
^gatha過去事已滅，未來復未至。
^gatha現在所有法，彼亦當為思，
^gatha念無有堅強，慧者覺如是。
^gatha若學聖人行，孰知愁於死，
^gatha我要不會彼，大苦災患終。
^gatha如是行精勤，晝夜無懈怠，
^gatha是故常當說，跋地羅帝偈。』
^cb699a1「比丘！我如是受持跋地羅帝偈，不受持義。」
^cb699a2尊者盧夷強耆復問彼天：「誰受持跋地羅帝偈及其義耶？」
^cb699a3彼天答曰：「佛遊舍衛國，在勝林給孤獨園，彼受持跋地羅帝偈及其義也。`)