jsonp(12,{"name":"dc","start":31265},`彼時親屬皆不欲使令其學道，父母啼泣，
憂慼懊惱，亦不聽汝出家學道。
然汝剃除鬚髮，著袈裟衣，至信、捨家、無家、學道。
賴吒惒羅不以老衰故，剃除鬚髮，著袈裟衣，
至信、捨家、無家、學道。
^cb626b25「賴吒惒羅！此鍮蘆吒第一家、最大家、最勝家、
最上家，謂財物也。
賴吒惒羅！不以財衰故，剃除鬚髮，著袈裟衣，
至信、捨家、無家、學道。
^cb626b28「賴吒惒羅！此鍮蘆吒林間，大豪親族親皆存在，
賴吒惒羅不以親衰故，剃除鬚髮，著袈裟衣，
至信、捨家、無家、學道。
^cb626c2「賴吒惒羅，此四種衰，或有衰者，剃除鬚髮，
著袈裟衣，至信、捨家、無家、學道。
我見賴吒惒羅都無此衰，可使賴吒惒羅剃除鬚髮，
著袈裟衣，至信、捨家、無家、學道。
賴吒惒羅！知見何等，為聞何等，剃除鬚髮，
著袈裟衣，至信、捨家、無家、學道？」
^cb626c7尊者賴吒惒羅答曰：「大王！
世尊知、見，如來、無所著、等正覺為說四事，
我欲忍樂是，我知見聞是，是故剃除鬚髮，
著袈裟衣，至信、捨家、無家、學道。
云何為四？大王！此世無護，無可依恃，此世一切趣向老法，
此世非常，要當捨去，此世無滿，無有厭足，為愛走使。」
^cb626c13拘牢婆王問曰：「賴吒惒羅！
向之所說：『大王！此世無護，無可依恃。』
賴吒惒羅！我有兒孫、兄弟、枝黨、象軍、車軍、
馬軍、步軍，皆能射御，嚴毅勇猛，王子、力士，
鉢邏騫提摩訶能伽有占相、有策慮、有計算、
有善知書、有善談論，有君臣、有眷屬，持呪知呪，
彼隨諸方，有恐怖者能制止之。
若賴吒惒羅所說：『大王！
此世無護，無可依恃。』
賴吒惒羅！向所說，此有何義耶？」
^cb626c21尊者賴吒惒羅答曰：「大王！
我今問王，隨所解答。
大王！此身頗有病耶？」
^cb626c23拘牢婆王答曰：「賴吒惒羅！
今我此身常有風病。」
^cb626c24尊者賴吒惒羅問曰：「大王！
風病發時，生極重甚苦者，大王！
爾時可得語彼兒孫、兄弟、象軍、馬軍、車軍、
步軍皆能射御，嚴毅勇猛，王子、力士，鍮邏騫提摩訶能伽，
占相、策慮、計算、知書、善能談論、君臣、眷屬，
持呪知呪，汝等共來暫代我受極重甚苦，令我無病得安樂耶？」
^cb627a1拘牢婆王答曰：「不也。
所以者何？我自作業，因業緣業，獨受極苦，甚重苦也。」
^cb627a3尊者賴吒惒羅語曰：「大王！
以是故，世尊說此世無護，無可依恃。
我欲忍樂是，我知見聞是，是故剃除鬚髮，
著袈裟衣，至信、捨家、無家、學道。」
^cb627a6拘牢婆王語曰：「若賴吒惒羅所說：『大王！
此世無護，無可依恃。』
賴吒惒羅！我亦欲是忍樂於是。
所以者何？此世真實無護，無可依恃。」
^cb627a9拘牢婆王復問曰：「若賴吒惒羅所說：『大王！
此世一切趣向老法。』
賴吒惒羅向所說，此復有何義？」
^cb627a11尊者賴吒惒羅答曰：「大王！
我今問王，隨所解答。
若大王年或二十四、或二十五者，於意云何？
爾時速疾何如於今？
爾時筋力、形體、顏色何如於今？」
^cb627a14拘牢婆王答曰：「賴吒惒羅！
若我時年或二十四、或二十五，自憶爾時，
速疾、筋力、形體、顏色無勝我者。
賴吒惒羅！我今極老，諸根衰熟，壽過垂訖，
年滿八十，不復能起。」
^cb627a18尊者賴吒惒羅語曰：「大王！
以是故，世尊說此世一切趣向老法。
我欲忍樂是，我知見聞是，是故剃除鬚髮，
著袈裟衣，至信、捨家、無家、學道。」
^cb627a21拘牢婆王語曰：「若賴吒惒羅所說：『大王！
此世一切趣向老法。』
我亦欲是忍樂於是。
所以者何？此世真實一切趣向老法。」
^cb627a24拘牢婆王復問曰：「若賴吒惒羅所說：『大王！
此世無常，要當捨去。』
賴吒惒羅向所說，此復有何義？」
^cb627a26尊者賴吒惒羅語曰：「大王！
我今問王，隨所解答。
大王！有豐拘樓國及豐後宮、豐倉庫耶？」
^cb627a28拘牢婆王答曰：「如是。」
^cb627a29尊者賴吒惒羅復問曰：「大王！
有豐拘樓國及豐後宮、豐倉庫者，若時有法來不可依，
忍樂破壞，一切世無不歸死者。
爾時豐拘樓國及豐後宮、豐倉庫者，可得從此世持至後世耶？」
^cb627b4拘牢婆王答曰：「不也。
所以者何？我獨無二，亦無伴侶從此世至後世也。」
^cb627b5尊者賴吒惒羅語曰：「大王！
以是故，世尊說此世無常，要當捨去。
我欲忍樂是，我知見聞是，是故剃除鬚髮，
著袈裟衣，至信、捨家、無家、學道。」
^cb627b9拘牢婆王語曰：「若賴吒惒羅所說：『大王！
此世無常，要當捨去。』
者，我亦欲是忍樂於是。
所以者何？此世真實無常，要當捨去。」
^cb627b11拘牢婆王復問曰：「若賴吒惒羅所說：『大王！
此世無滿，無有厭足，為愛走使。』
賴吒惒羅向所說，此復有何義？」
^cb627b14尊者賴吒惒羅答曰：「大王！
我今問王，隨所解答。
大王！有豐拘樓國及豐後宮、豐倉庫耶？」
^cb627b16拘牢婆王答曰：「如是。」
尊者賴吒惒羅復問曰：「大王！
有豐拘樓國及豐後宮、豐倉庫者，若於東方有一人來，
可信可任，不欺誑世，來語王言：『我從東方來，
見彼國土極大富樂，多有人民。
大王！可得彼國爾所財物、人民、力役，欲得彼國整御之耶？』」
^cb627b21拘牢婆王答曰：「賴吒惒羅！
若我知有如是豐國，爾所財物、人民、力役，
得彼人民整御治者，我必取之。」
^cb627b24「如是南方、西方、北方，從大海彼岸若有人來，
可信可任，不欺誑世，來語王言：『我從大海彼岸來，
見彼國土極大富樂，多有人民。
大王！可得彼國爾所財物、人民、力役，欲得彼國整御之耶？』」
^cb627b28拘牢婆王答曰：「賴吒惒羅！
若我知有如是豐國，爾所財物、人民、力役，
得彼人民整御治者，我必取之。」
^cb627c2尊者賴吒惒羅語曰：「大王！
以是故，世尊說此世無滿，無有厭足，為愛走使。
我欲忍樂是，我知見聞是，是故剃除鬚髮，
著袈裟衣，至信、捨家、無家、學道。」
^cb627c5拘牢婆王語曰：「若賴吒惒羅所說：『大王！
此世無滿，無有厭足，為愛走使。』
我亦欲是忍樂於是。
所以者何？此世真實無滿，無有厭足，為愛走使。」
^cb627c8尊者賴吒惒羅語曰：「大王！
世尊知、見，如來、無所著、等正覺為我說此四事，
我知忍樂是，我知見聞是，是故剃除鬚髮，
著袈裟衣，至信、捨家、無家、學道。」
^cb627c12於是，尊者賴吒惒羅說此頌曰：
^gatha「我見世間人，有財癡不施，
^gatha得財復更求，慳貪積聚物。
^gatha王者得天下，整御隨其力，
^gatha海內無厭足，復求於海外。
^gatha王及諸人民，未離欲命盡，
^gatha散髮妻子哭，嗚呼苦難伏。
^gatha衣被而埋藏，或積薪火燒，
^gatha緣行至後世，燒已無慧念。
^gatha死後財不隨，妻子及奴婢，
^gatha貧富俱共同，愚智亦復然。
^gatha智者不懷憂，唯愚抱悒慼，
^gatha是故智慧勝，逮得正覺道。
^gatha深著於有有，愚癡作惡行，
^gatha於法非法行，以力強奪他。
^gatha少智習効他，愚多作惡行，
^gatha趣胎至後世，數數受生死。
^gatha已受出生世，獨作眾惡事，
^gatha如賊他所縛，自作惡所害。
^gatha如是此眾生，至到於後世，
^gatha為己所作業，自作惡所害。
^gatha如果熟自墮，老少亦如斯，
^gatha欲莊美愛樂，心趣好惡色。
^gatha為欲所縛害，因欲恐怖生，
^gatha王我見此覺，知是沙門妙。」
^cb628a9尊者賴吒惒羅所說如是。
拘牢婆王聞尊者賴吒惒羅所說，歡喜奉行。
中阿含經卷第三十一〔第三念誦〕

^pb1^folio#agmm32中阿含經卷第三十二
^lb^au〔東晉罽賓三藏瞿曇僧伽提婆譯〕
^lb^ck133【優婆離經】大品優婆離經第十七〔第三念誦〕
^cb628a19我聞如是：
一時，佛遊那難陀，在波婆離㮈林彼波離㮈林。
^cb628a20爾時，長苦行尼揵中後彷佯，往詣佛所，
共相問訊，却坐一面。
於是，世尊問曰：「苦行尼揵親子施設幾行，
令不行惡業，不作惡業？」
^cb628a23長苦行尼揵答曰：「瞿曇！
我尊師尼揵親子不為我等施設於行，
令不行惡業，不作惡業。
但為我等施設於罰，令不行惡業，不作惡業。」
^cb628a26世尊又復問曰：「苦行尼揵親子施設幾罰，
令不行惡業，不作惡業？」
^cb628a27長苦行尼揵答曰：「瞿曇！
我尊師尼揵親子為我等輩施設三罰，
令不行惡業，不作惡業。
云何為三？身罰、口罰及意罰也。」
^cb628b1世尊又復問曰：「苦行！
云何身罰異、口罰異、意罰異耶？」
^cb628b2長苦行尼揵答曰：「瞿曇！
我等身罰異、口罰異、意罰異也。」
^cb628b4世尊又復問曰：「苦行！
此三罰如是相似，尼揵親子施設何罰為最重，
令不行惡業，不作惡業？
為身罰、口罰，為意罰耶？」
^cb628b6長苦行尼揵答曰：「瞿曇！
此三罰如是相似，我尊師尼揵親子施設身罰為最重，
令不行惡業，不作惡業。
口罰不然，意罰最下，不及身罰極大甚重。」
^cb628b10世尊又復問曰：「苦行！
汝說身罰為最重耶？」
^cb628b11長苦行尼揵答曰：「瞿曇！
身罰最重。」
^cb628b12世尊復再三問曰：「苦行！
汝說身罰為最重耶？」
^cb628b13長苦行尼揵亦再三答曰：「瞿曇！
身罰最重。」於是，世尊再三審定長苦行尼揵如此事已，便默然住。
^cb628b15長苦行尼揵問曰：「沙門瞿曇施設幾罰，
令不行惡業，不作惡業？」
^cb628b16爾時，世尊答曰：「苦行！
我不施設罰，令不行惡業，不作惡業。
我但施設業，令不行惡業，不作惡業。」
^cb628b19長苦行尼揵問曰：「瞿曇施設幾業，令不行惡業，不作惡業。」
^cb628b20世尊又復答曰：「苦行！
我施設三業，令不行惡業，不作惡業。
云何為三？身業、口業及意業也。」
^cb628b22長苦行尼揵問曰：「瞿曇！
身業異、口業異、意業異耶？」
^cb628b23世尊又復答曰：「苦行！
我身業異、口業異、意業異也。」
^cb628b24長苦行尼揵問曰：「瞿曇！
此三業如是相似，施設何業為最重，令不行惡業，不作惡業？
為身業、口業，為意業耶？」
^cb628b27世尊又復答曰：「苦行！
此三業如是相似，我施設意業為最重，
令不行惡業，不作惡業。
身業、口業則不然也。」
^cb628c1長苦行尼揵問曰：「瞿曇！
施設意業為最重耶？」
^cb628c2世尊又復答曰：「苦行！
我施設意業為最重也。」
^cb628c3長苦行尼揵復再三問曰：「瞿曇！
施設意業為最重耶？」
世尊亦再三答曰：「苦行！
我施設意業為最重也。」
於是，長苦行尼揵再三審定世尊如此事已，
即從座起，繞世尊三匝而退還去，往詣尼揵親子所。
^cb628c7尼揵親子遙見長苦行尼揵來，即便問曰：「苦行！
從何處來？」
^cb628c9長苦行尼揵答曰：「尊！
我從那難陀波婆離㮈林沙門瞿曇處來。」
^cb628c10尼揵親子問曰：「苦行！
頗共沙門瞿曇有所論耶？」
^cb628c11長苦行尼揵答曰：「共論。」
^cb628c12尼揵親子告曰：「苦行！
若共沙門瞿曇有所論者，盡為我說，我或能知彼之所論。」
^cb628c14於是，長苦行尼揵共世尊有所論者盡向彼說，
尼揵親子聞便歎曰：「善哉！
苦行！謂汝於師行弟子法，所作智辯聰明決定，
安隱無畏成就調御，逮大辯才，得甘露幢，於甘露界自作證成就遊。
所以者何？謂汝向沙門瞿曇施設身罰為最重，
令不行惡業，不作惡業。
口罰不然，意罰最下，不及身罰極大甚重。」
^cb628c21是時，優婆離居士與五百居士俱集在眾中，叉手向尼揵親子。
於是，優婆離居士語長苦行尼揵曰：「尊已再三審定沙門瞿曇如此事耶？」
^cb628c24長苦行尼揵答曰：「居士！
我已再三審定沙門瞿曇如此事也。」
^cb628c25優婆離居士語長苦行尼揵曰：「我亦能至再三審定沙門瞿曇如此事已，
隨所牽挽。猶如力士執長髦羊，隨所牽挽。
我亦如是，能至再三審定沙門瞿曇如此事已，隨所牽挽。
猶如力士手執髦裘，抖擻去塵。
我亦如是，能至再三審定沙門瞿曇如此事已，隨所牽挽。
猶如沽酒師、沽酒弟子取漉酒囊，著深水中，
隨意所欲，隨所牽挽。
我亦如是，能至再三審定沙門瞿曇如此事已，隨所牽挽。
猶龍象王年滿六十，而以憍傲摩訶能加牙足體具，
筋力熾盛，力士將去以水洗髀、洗脊、洗脇、
洗腹、洗牙、洗頭及水中戲。
我亦如是，能至再三審定沙門瞿曇如此事已，隨其所洗。
我往詣沙門瞿曇所，共彼談論，降伏已還。」
^cb629a11尼揵親子語優婆離居士曰：「我亦可伏沙門瞿曇，
汝亦可也，長苦行尼揵亦可也。」
^cb629a13於是，長苦行尼揵白尼揵親子曰：「我不欲令優婆離居士往詣沙門瞿曇所。
所以者何？沙門瞿曇知幻化呪，能呪化作弟子，
比丘、比丘尼、優婆塞、優婆私，恐優婆離居士受沙門瞿曇化，
化作弟子。」
^cb629a17尼揵親子語曰：「苦行！
若優婆離居士受沙門瞿曇化作弟子者，終無是處。
若沙門瞿曇受優婆離居士化作弟子者，必有是處。」
^cb629a20優婆離居士再三白尼揵親子曰：「我今往詣沙門瞿曇所，
共彼談論，降伏已還。」
^cb629a22尼揵親子亦再三答曰：「汝可速往！
我亦可伏沙門瞿曇，汝亦可也，長苦行尼揵亦可也。」
^cb629a24長苦行尼揵復再三白曰：「我不欲令優婆離居士往詣沙門瞿曇所。
所以者何？沙門瞿曇知幻化呪，能呪化作弟子，
比丘、比丘尼、優婆塞、優婆私，恐優婆離居士受沙門瞿曇化，
化作弟子。」
^cb629a28尼揵親子語曰：「苦行！
若優婆離居士受沙門瞿曇化作弟子者，終無是處。
若沙門瞿曇受優婆離居士化作弟子者，必有是處。
優婆離居士！汝去隨意。」
^cb629b3於是，優婆離居士稽首尼揵親子足，繞三匝而去，
往詣佛所，共相問訊，却坐一面，問曰：「瞿曇！
今日長苦行尼揵來至此耶？」
^cb629b6世尊答曰：「來也。居士！」
優婆離居士問曰：「瞿曇！
頗共長苦行尼揵有所論耶？」
^cb629b7世尊答曰：「有所論也。」
^cb629b8優婆離居士語曰：「瞿曇！
若共長苦行尼揵有所論者，盡為我說，
若我聞已，或能知之。」
於是，世尊共長苦行尼揵有所論者，盡向彼說。
^cb629b11爾時，優婆離居士聞便歎曰：「善哉！
苦行！謂於尊師行弟子法，所作智辯聰明決定，
安隱無畏成就調御，逮大辯才，得甘露幢，於甘露界自作證成就遊。
所以者何？謂向沙門瞿曇施設身罰最重，
令不行惡業，不作惡業。
口罰不然，意罰最下，不及身罰極大甚重。」
^cb629b17彼時，世尊告曰：「居士！
我欲與汝共論此事，汝若住真諦者，以真諦答。」
^cb629b19優婆離居士報曰：「瞿曇！
我住真諦，以真諦答。
沙門瞿曇！但當與我共論此事。」
^cb629b21世尊問曰：「居士！於意云何？
若有尼揵來，好喜於布施，樂行於布施，
無戲、樂不戲，為極清淨，極行呪也。
若彼行來時，多殺大小蟲，云何？
居士！尼揵親子於此殺生施設報耶？」
^cb629b25優婆離居士答曰：「瞿曇！
若思者有大罪，若無思者無大罪也。」
^cb629b26世尊問曰：「居士！汝說思為何等耶？」
^cb629b27優婆離居士答曰：「瞿曇！
意業是也。」
^cb629b28世尊告曰：「居士！汝當思量而後答也。
汝之所說，前與後違，後與前違，則不相應。
居士！汝在此眾自說：『瞿曇！
我住真諦，以真諦答。
沙門瞿曇！但當與我共論此事。』
居士！於意云何？若有尼揵來飲湯斷冷水，
彼無湯時，便欲飲冷水，不得冷水，彼便命終。
居士！尼揵親子云何可說彼尼揵所生耶？」
^cb629c6優婆離居士答曰：「瞿曇！
有天名意著，彼尼揵命終，若意著死者，必生彼處。」
^cb629c7世尊告曰：「居士！汝當思量而後答也。
汝之所說，前與後違，後與前違，則不相應。
汝在此眾自說：『瞿曇！
我住真諦，以真諦答。
沙門瞿曇！但當與我共論此事。』
居士！於意云何？若使有人持利刀來，彼作是說：
『我於此那難陀內一切眾生，於一日中斫剉斬截、
剝裂削割，作一肉聚，作一肉積𧂐。』
居士！於意云何？彼人寧能於此那難陀內一切眾生，
於一日中斫剉斬截、剝裂削割，作一肉聚，作一肉積𧂐耶？」
^cb629c17優婆離居士答曰：「不也。
所以者何？此那難陀內極大富樂，多有人民。
是故彼人於此那難陀內一切眾生，必不能得於一日中斫剉斬截、
剝裂削割，作一肉聚，作一肉積𧂐。
瞿曇！彼人唐大煩勞。」
^cb629c21「居士！於意云何？若有沙門、梵志來，有大如意足，
有大威德，有大福祐，有大威神，心得自在，
彼作是說：『我以發一瞋念，令此一切那難陀內燒使成灰。』
居士！於意云何？彼沙門、梵志寧能令此一切那難陀內燒成灰耶？」
^cb629c26優婆離居士答曰：「瞿曇！
何但一那難陀？何但二、三、四？
瞿曇！彼沙門、梵志有大如意足，有大威德，
有大福祐，有大威神，心得自在，若發一瞋念，
能令一切國一切人民燒使成灰，況一那難陀耶？」
^cb630a1世尊告曰：「居士！汝當思量而後答也。
汝之所說，前與後違，後與前違，則不相應。
汝在此眾自說：『瞿曇！
我住真諦，以真諦答。
沙門瞿曇！但當與我共論此事。』」
^cb630a5世尊問曰：「居士！汝頗曾聞大澤無事、麒麟無事、
麋鹿無事、靜寂無事、空野無事、無事即無事耶？」
^cb630a7優婆離居士答曰：「瞿曇！
我聞有也。」
^cb630a8「居士！於意云何？彼為誰大澤無事、麒麟無事、
麋鹿無事、靜寂無事、空野無事、無事即無事耶？」
^cb630a10優婆離居士默然不答。
世尊告曰：「居士！速答。
居士！速答。今非默然時。
居士在此眾自說：『瞿曇！
我住真諦，以真諦答。
沙門瞿曇！但當與我共論此事。』」
^cb630a14於是，優婆離居士須臾默然已，語曰：「瞿曇！
我不默然，我但思惟於此義耳。
瞿曇！彼愚癡尼揵不善曉了，不能解知，
不識良田，而不自審，長夜欺我，為彼所誤，
謂向沙門瞿曇施設身罰最重，令不行惡業，
不作惡業，口罰、意罰而不如也。
如我從沙門瞿曇所說知義，仙人發一瞋念，
能令大澤無事、麒麟無事、麋鹿無事、寂靜無事、
空野無事、無事即無事。
世尊！我已知。善逝！
我已解。我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb630a24世尊告曰：「居士！汝默然行，勿得宣言，如是勝人默然為善。」
^cb630a26優婆離居士白曰：「世尊！
我以是故，復於世尊重加歡喜。
所以者何？謂世尊作如是說：『居士！
汝默然行，勿得宣言，如是勝人默然為善。』
世尊！若我更為餘沙門、梵志作弟子者，
彼等便當持幢、幡、蓋，遍行宣令於那難陀，
作如是說：『優婆離居士為我作弟子，優婆離居士為我作弟子。
然世尊作是說：居士！
汝默然行，勿得宣言，如是勝人默然為善。』」
^cb630b5優婆離居士白曰：「世尊！
從今日始，不聽諸尼揵入我家門，唯聽世尊四眾弟子，
比丘、比丘尼、優婆塞、優婆私入。」
^cb630b8世尊告曰：「居士！彼尼揵等，汝家長夜所共尊敬，
若其來者，汝當隨力供養於彼。」
^cb630b9優婆離白曰：「世尊！
我以是故，復於世尊倍加歡喜。
所以者何？謂世尊作如是說：『居士！
彼尼揵等，汝家長夜所共尊敬，若其來者，汝當隨力供養於彼。』
世尊！我本聞世尊作如是說：『當施與我，莫施與他。
當施與我弟子，莫施與他弟子。
若施與我者，當得大福，若施與他，不得大福。
施與我弟子，當得大福，施與他弟子，不得大福。』」
^cb630b17世尊告曰：「居士！我不如是說：『當施與我，莫施與他。
施與我弟子，莫施與他弟子。
若施與我者，當得大福，若施與他，不得大福。
施與我弟子，當得大福，若施與他弟子，不得大福。』
居士！我說如是，施與一切，隨心歡喜，但施與不精進者，
不得大福，施與精進者，當得大福。」
^cb630b24優婆離居士白曰：「世尊！
願無為也。我自知施與尼揵、不施與尼揵。
世尊！我今再自歸佛、法及比丘眾，唯願世尊受我為優婆塞，
從今日始，終身自歸，乃至命盡。」
於是，世尊為優婆離居士說法，勸發渴仰，
成就歡喜，無量方便為彼說法，勸發渴仰。
成就歡喜已，如諸佛法，先說端正法，聞者歡悅，
謂說施、說戒、說生天法，毀呰欲為災患，
生死為穢，稱歎無欲為妙，道品白淨。
世尊為彼說如是法已，佛知彼有歡喜心、
具足心、柔軟心、堪耐心、昇上心、一向心、
無疑心、無蓋心，有能有力，堪受正法，謂如諸佛所說正要。
世尊便為彼說苦、習、滅、道。
優婆離居士即於坐中見四聖諦，苦、習、
滅、道，猶如白素，易染為色。
如是優婆離居士即於坐中見四聖諦，
苦、習、滅、道。
^cb630c10於是，優婆離居士見法得法，覺白淨法，
斷疑度惑，更無餘尊，不復從他，無有猶豫，
已住果證，於世尊法得無所畏。
即從坐起，為佛作禮：「世尊！
我今三自歸佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb630c16於是，優婆離居士聞佛所說，善受善持，
稽首佛足，繞三匝而歸，勅守門者：「汝等當知，
我今則為世尊弟子，從今日始，諸尼揵來，
莫聽入門，唯聽世尊四眾弟子，比丘、比丘尼、
優婆塞、優婆私入。
若尼揵來者，當語彼言：『尊者！
優婆離居士今受佛化，化作弟子，則不聽諸尼揵入門，
唯聽世尊四眾弟子，比丘、比丘尼、優婆塞、優婆私入。
若須食者，便可住此，當出食與。』」
^cb630c24於是，長苦行尼揵聞優婆離居士受沙門瞿曇化，
化作弟子，則不聽諸尼揵入門，唯聽沙門瞿曇弟子，
比丘、比丘尼、優婆塞、優婆私入。
長苦行尼揵聞已，往詣尼揵親子所，白曰：「尊！
此是我本所說。」
^cb630c28尼揵親子問曰：「苦行！
何者是汝本所說耶？」
^cb630c29長苦行尼揵答曰：「尊！
我本所說，不欲令優婆離居士往詣沙門瞿曇所。
所以者何？沙門瞿曇知幻化呪，能呪化作弟子，
比丘、比丘尼、優婆塞、優婆私，恐優婆離居士受沙門瞿曇化，
化作弟子。尊！優婆離居士今已受沙門瞿曇化。
化作弟子已，不聽諸尼揵入門，唯聽沙門瞿曇弟子，
比丘、比丘尼、優婆塞、優婆私入。」
^cb631a8尼揵親子語曰：「苦行！
若優婆離居士受沙門瞿曇化作弟子者，終無是處。
若沙門瞿曇受優婆離居士化作弟子者，必有是處。」
^cb631a11長苦行尼揵復白曰：「尊！
若不信我所說者，尊自可往，亦可遣使。」
^cb631a12於是，尼揵親子告曰：「苦行！
汝可自往，詣彼看之，為優婆離居士受沙門瞿曇化作弟子耶？
為沙門瞿曇受優婆離居士化作弟子耶？」
^cb631a15長苦行尼揵受尼揵親子教已，往詣優婆離居士家。
守門人遙見長苦行尼揵來，而作是說：「尊者！
優婆離居士今受佛化，化作弟子，則不聽諸尼揵入門，
唯聽世尊四眾弟子，比丘、比丘尼、優婆塞、優婆私入。
若欲得食者，便可住此，當出食與。」
^cb631a21長苦行尼揵語曰：「守門人！
我不用食。」
^cb631a22長苦行尼揵知此事已，奮頭而去，往詣尼揵親子所，
白曰：「尊！此是如我本所說。」
^cb631a24尼揵親子問曰：「苦行！
何者是汝本所說耶？」
^cb631a25長苦行尼揵答曰：「尊！
我本所說，不欲令優婆離居士往詣沙門瞿曇所。
所以者何？沙門瞿曇知幻化呪，能呪化作弟子，
比丘、比丘尼、優婆塞、優婆私，恐優婆離居士受沙門瞿曇化，
化作弟子。尊！優婆離居士今已受沙門瞿曇化，
化作弟子已，不聽諸尼揵入門，唯聽沙門瞿曇弟子，
比丘、比丘尼、優婆塞、優婆私入。」
^cb631b3尼揵親子告曰：「苦行！
若優婆離居士受沙門瞿曇化作弟子者，終無是處。
若沙門瞿曇受優婆離居士化作弟子者，必有是處。」
^cb631b6長苦行尼揵白曰：「尊！
若不信我所說者，願尊自往。」
^cb631b7於是，尼揵親子與大尼揵眾五百人俱，往詣優婆離居士家。
守門人遙見尼揵親子與大尼揵眾五百人俱來，
而作是說：「尊者！優婆離居士今受佛化，
化作弟子，則不聽諸尼揵入門，唯聽世尊四眾弟子，
比丘、比丘尼、優婆塞、優婆私入。
若欲得食者，便可住此，當出食與。」
^cb631b13尼揵親子語曰：「守門人！
我不用食，但欲得見優婆離居士。」
^cb631b15守門人語曰：「願尊住此，我今入白尊者優婆離居士。」
^cb631b16彼守門人即入白曰：「居士！
當知尼揵親子與大尼揵眾五百人俱住在門外，
作如是語：『我欲得見優婆離居士。』」
^cb631b18優婆離居士告守門人：「汝至中門，敷設床座，訖還白我。」
^cb631b20守門人受教，往至中門，敷設床座訖，還白曰：「居士！
當知敷床已訖，唯願居士自當知時。」
^cb631b22優婆離居士將守門人往至中門，若有床座，
極高廣大，極淨好敷，謂優婆離居士本抱尼揵親子所令坐者。
優婆離居士自處其上，結加趺坐，告守門人：
「汝出往至尼揵親子所，作如是語：『尊人！
優婆離居士言：「尊人欲入者，自可隨意。」』」
^cb631b27彼守門人受教即出，至尼揵親子所，作如是語：「尊人！
優婆離居士言：『尊人欲入者，自可隨意。』」
於是，尼揵親子與大尼揵眾五百人俱入至中門。
^cb631c2優婆離居士遙見尼揵親子與大尼揵眾五百人俱入，
而作是語：「尊人！有座，欲坐隨意。」
^cb631c4尼揵親子語曰：「居士！
汝應爾耶？自上高座，結加趺坐，與人共語，如出家者學道無異。」
^cb631c6優婆離居士語曰：「尊人！
我自有物，欲與便與，不與便不與，此座我有，
是故我言：『有座，欲坐隨意。』」
^cb631c8尼揵親子敷座而坐，語曰：「居士！
何以故爾？欲降伏沙門瞿曇而反自降伏來。
猶如有人求眼入林，而失眼還。
如是，居士欲往降伏沙門瞿曇，反為沙門瞿曇所降伏來。
猶如有人以渴入池，而反渴還。
居士亦然，欲往降伏沙門瞿曇，而反自降伏還。
居士！何以故爾？」
^cb631c14優婆離居士語曰：「尊人！
聽我說喻，慧者聞喻則解其義。
尊人！譬一梵志，有年少婦，彼婦懷妊，語其夫曰：
『我今懷妊，君去至市，可為兒買好戲具來。』
時，彼梵志語其婦曰：『但令卿得安隱產已，何憂無耶？
若生男者，當為卿買男戲具來，若生女者，亦當為買女戲具來。』
婦至再三語其夫曰：『我今懷妊，君去至市，速為兒買好戲具來。』
梵志亦至再三語其婦曰：『但令卿得安隱產已，何憂無耶？
若生男者，當為卿買男戲具來，若生女者，亦當為買女戲具來。』
^cb631c25「彼梵志者極憐念婦，即便問曰：『卿欲為兒買何戲具？』
婦報之曰：『君去為兒買獼猴子好戲具來。』
梵志聞已，往至市中買獼猴子戲具。
持還語其婦曰：『我已為兒買獼猴子戲具來還。』
其婦見已，嫌色不好，即語夫曰：『君可持此獼猴戲具往至染家，
染作黃色，令極可愛，擣使光生。』
梵志聞已，即時持此獼猴戲具，往至染家而語之曰：
『為我染此獼猴戲具，作好黃色，令極可愛，擣使光生。』
爾時，染家便語梵志：『獼猴戲具染作黃色，
令極可愛，此可爾也，然不可擣使光澤生。』
於是，染家說此頌曰：
^gatha「『獼猴忍受色，不能堪忍擣，
^gatha若擣則命終，終不可椎打，
^gatha此是臭穢囊，獼猴滿不淨。』
^cb632a12「尊人！當知尼揵所說亦復如是，不能堪忍受他難問，
亦不可得思惟觀察，唯但染愚，不染慧也。
尊人！復聽，猶如清淨波羅㮈衣，主持往至於彼染家，
而語之曰：『為染此衣，作極好色，令可愛也。
亦為極擣，使光澤生。』
彼時染家語衣主曰：『此衣可染，作極好色，令可愛也。
亦可極擣，使光澤生。』
於是，染家說此頌曰：
^gatha「『如波羅㮈衣，白淨忍受色，
^gatha擣已則柔軟，光色增益好。』
^cb632a22「尊人！當知諸如來、無所著、等正覺所說亦復如是，
極能堪忍受他難問，亦快可得思惟觀察。
唯但染慧，不染愚也。」
^cb632a24尼揵親子語曰：「居士為沙門瞿曇幻呪所化。」
^cb632a25優婆離居士語曰：「尊人！
善幻化呪，極善幻化呪。
尊人！彼幻化呪令我父母長夜得利饒益，
安隱快樂，及其妻子、奴婢、作使、那難陀國王，
及一切世間，天及魔梵、沙門、梵志，從人至天，
令彼長夜得利饒益，安隱快樂。」
^cb632b1尼揵親子語曰：「居士！
舉那難陀知優婆離居士是尼揵弟子，今者竟為誰弟子耶？」
^cb632b3於是，優婆離居士即從座起，右膝著地，
若方有佛，叉手向彼，語曰：「尊人！
聽我所說也。
^gatha「雄猛離愚癡，斷穢整降伏，
^gatha無敵微妙思，學戒禪智慧，
^gatha安隱無有垢，佛弟子婆離。
^gatha大聖修習已，得德說自在，
^gatha善念妙正觀，不高亦不下，
^gatha不動常自在，佛弟子婆離。
^gatha無曲常知足，捨離慳得滿，
^gatha作沙門成覺，後身尊大士，
^gatha無比無有塵，佛弟子婆離。
^gatha無疾不可量，甚深得牟尼，
^gatha常安隱勇猛，住法微妙思，
^gatha調御常不戲，佛弟子婆離。
^gatha大龍樂住高，結盡得解脫，
^gatha應辯才清淨，慧生離憂慼，
^gatha不還有釋迦，佛弟子婆離。
^gatha正去禪思惟，無有嬈清淨，
^gatha常笑無有恚，樂離得第一，
^gatha無畏常專精，佛弟子婆離。
^gatha七仙無與等，三達逮得梵，
^gatha淨浴如明燈，得息止怨結，
^gatha勇猛極清淨，佛弟子婆離。
^gatha得息慧如地，大慧除世貪，
^gatha可祠無上眼，上士無與等，
^gatha御者無有恚，佛弟子婆離。
^gatha斷望無上善，善調無比御，
^gatha無上常歡喜，無疑有光明，
^gatha斷慢無上覺，佛弟子婆離。
^gatha斷愛無比覺，無烟無有㷿，
^gatha如去為善逝，無比無與等，
^gatha名稱已逮正，佛弟子婆離。
^gatha此是百難佛，本未曾思惟，
^gatha優婆離所說，諸天來至彼，
^gatha善助加諸辯，如法如其人，
^gatha尼揵親子問，佛十力弟子。」
^cb632c11尼揵親子問曰：「居士！
汝以何意稱歎沙門瞿曇耶？」
^cb632c12優婆離居士報曰：「尊人！
聽我說喻，慧者聞喻則解其義。
猶善鬘師、鬘師弟子，採種種華，以長綖結作種種鬘。
如是，尊人！如來、無所著、等正覺有無量稱歎，
我之所尊，以故稱歎。」
^cb632c16說此法時，優婆離居士遠塵離垢，諸法法眼生；
尼揵親子即吐熱血，至波惒國，以此惡患，尋便命終。
^cb632c18佛說如是。優婆離居士聞佛所說，歡喜奉行。
中阿含經卷第三十二

^pb1^folio#agmm33中阿含經卷第三十三
^lb^au〔東晉罽賓三藏瞿曇僧伽提婆譯〕
^lb^ck134【釋問經】大品釋問經第十八〔第三念誦〕
^cb632c28我聞如是：
一時，佛遊摩竭陀國，在王舍城東，㮈林村北，鞞陀提山因陀羅石室。
^cb632c29爾時，天王釋聞佛遊摩竭陀國，在王舍城東，
㮈林村北，鞞陀提山因陀羅石室。
時，天王釋告五結樂子：「我聞世尊遊摩竭陀國，
在王舍城東，㮈林村北，鞞陀提山因陀羅石室。
五結！汝來共往見佛。」
^cb633a5五結樂子白曰：「唯然。」
於是，五結樂子挾琉璃琴從天王釋行，
三十三天聞天王釋其意至重，欲往見佛，三十三天亦復侍從天王釋行。
於是，天王釋及三十三天、五結樂子猶如力士屈伸臂頃，
於三十三天忽沒不現已，住摩竭陀國王舍城東，
㮈林村北，鞞陀提山，去石室不遠。
^cb633a11爾時，鞞陀提山光耀極照，明如火㷿，彼山左右居民見之，
便作是念：「鞞陀提山火燒普然。」
^cb633a13時，天王釋住一處已，告曰：「五結！
世尊如是住無事處山林樹下，樂居高巖，
寂無音聲，遠離，無惡，無有人民，隨順燕坐。
有大威德，諸天共俱，樂彼遠離，燕坐安隱，快樂遊行。
我等未通，不應便前。
五結！汝往先通，我等然後當進。」
^cb633a19五結樂子白曰：「唯然。」
於是，五結樂子受天王釋教已，挾琉璃琴即先往至因陀羅石室，
便作是念：「知此處離佛不近不遠，令佛知我，聞我音聲。」
住彼處已，調琉璃琴，作欲相應偈、龍相應偈、
沙門相應偈、阿羅訶相應偈，而歌頌曰：
^gatha「賢禮汝父母，月及耽浮樓，
^gatha謂生汝殊妙，令我發歡心。
^gatha煩熱求涼風，渴欲飲冷水，
^gatha如是我愛汝，猶羅訶愛法。
^gatha如收水甚難，著欲亦復然，
^gatha無量生共會，如施與無著。
^gatha池水清且涼，底有金粟沙，
^gatha如龍象熱逼，入此池水浴。
^gatha猶如鈎牽象，我意為汝伏，
^gatha所行汝不覺，窈窕未得汝。
^gatha我意極著汝，煩冤燒我心，
^gatha是故我不樂，如人入虎口。
^gatha如釋子思禪，常樂在於一，
^gatha如牟尼得覺，得汝妙淨然。
^gatha如牟尼所樂，無上正盡覺，
^gatha如是我所樂，常求欲得汝。
^gatha如病欲得藥，如飢欲得食，
^gatha賢汝止我心，猶如水滅火。
^gatha若我所作福，供養諸無著，
^gatha彼是悉淨妙，我共汝受報。
^gatha願我共汝終，不離汝獨沽，
^gatha我寧共汝死，不用相離生。
^gatha釋為與我願，三十三天尊，
^gatha汝人無上尊，是我願最堅。
^gatha是故禮大雄，𥡳首人最上，
^gatha斷絕諸愛刺，我禮日之親。」
^cb633b22於是，世尊從三昧起，讚歎五結樂子曰：「善哉！
善哉！五結！汝歌音與琴聲相應，琴聲與歌音相應，
歌音不出琴聲外，琴聲不出歌音外。
五結！汝頗憶昔時歌頌此欲相應偈、龍相應偈、
沙門相應偈、阿羅訶相應偈耶？」
^cb633b27五結樂子白曰：「世尊！
唯大仙人自當知之。
大仙人！昔時世尊初得覺道，遊欝鞞羅尼連禪河岸，阿闍惒羅尼拘類樹下。
爾時，躭浮樓樂王女，名賢月色。
有天名結，摩兜麗御車子，求欲彼女。
大仙人！彼當求欲於彼女時，我亦復求欲得彼女。
然，大仙人！求彼女時竟不能得，我於爾時住彼女後，
便歌頌此欲相應偈、龍相應偈、沙門相應偈、阿羅訶相應偈。
大仙人！我歌頌此偈時，彼女迴顧，怡然含笑而語我曰：『五結！
我未曾見彼佛世尊，然我已從三十三天聞彼世尊、
如來、無所著、等正覺、明行成為、善逝、世間解、
無上士、道法御、天人師，號佛、眾祐。
五結！若汝能數稱歎世尊者，可與汝共事大仙人。』
我唯一共會，自後不復見。」
^cb633c12於是，天王釋而作是念：「五結樂子已令世尊從定覺起已，通我於善逝。」
彼時，天王釋告曰：「五結！
汝即往彼，為我稽首佛足，問訊世尊聖體康強，
安快無病，起居輕便，氣力如常耶？
作如是語：『大仙人！
天王釋稽首佛足，問訊世尊聖體康強，
安快無病，起居輕便，氣力如常耶？
大仙人！天王釋及三十三天欲見世尊！』」
^cb633c20五結樂子白曰：「唯然。」
於是，五結樂子捨琉璃琴，叉手向佛，白曰：「世尊！
唯大仙人！天王釋稽首佛足，問訊世尊聖體康強，
安快無病，起居輕便，氣力如常耶？
大仙人！天王釋及三十三天欲見世尊！」
^cb633c24爾時，世尊告曰：「五結！
今天王釋安隱快樂，及諸天、人、阿修羅、
揵沓惒、羅剎及餘種種身安隱快樂。
五結！天王釋欲見我者，隨其所欲。」
^cb633c27於是，五結樂子聞佛所說，善受善持，稽首佛足，
遶三匝而去，往詣天王釋所，白曰：「天王！
我已為白世尊，世尊今待天王，唯願天王自當知時。」
^cb634a2於是，天王釋及三十三天、五結樂子往詣佛所。
時，天王釋稽首佛足，再三自稱名姓言：「唯大仙人！
我是天王釋，我是天王釋。」
^cb634a4世尊告曰：「如是。如是。
拘翼！汝是天王釋。」
^cb634a5時，天王釋再三自稱名姓，稽首佛足，却住一面；
三十三天及五結樂子亦稽首佛足，却住一面。
時天王釋白曰：「唯大仙人！
我去世尊近遠坐耶？」
^cb634a9世尊告曰：「汝近我坐。
所以者何？汝有大天眷屬。」
於是，天王釋稽首佛足，却坐一面，三十三天及五結樂子亦稽首佛足，
却坐一面。爾時，因陀羅石室忽然廣大。
所以者何？佛之威神及諸天威德。
^cb634a13時，天王釋坐已，白曰：「唯大仙人！
我於長夜欲見世尊，欲請問法。
大仙人！往昔一時世尊遊舍衛國，住石巖中，大仙人！
我爾時自為及為三十三天，乘千象車，往至鞞沙門大王家。
爾時，鞞沙門大王家有妾，名槃闍那，爾時，
世尊入定寂然，彼妾叉手禮世尊足。
大仙人！我語彼曰：『妹！
我今非往見世尊時，世尊入定，若世尊從定寤者，
妹便為我稽首佛足，問訊世尊聖體康強，
安快無病，起居輕便，氣力如常耶？
作如是說：「唯大仙人！
天王釋稽首佛足，問訊世尊聖體康強，
安快無病，起居輕便，氣力如常耶？」』
大仙人！彼妹為我稽首佛足，問訊世尊，世尊為憶不耶？」
^cb634a26世尊告曰：「拘翼！彼妹為汝稽首我足，具宣汝意，
問訊於我，我亦憶，拘翼！
當汝去時，聞此音聲，便從定寤。」
^cb634a28「大仙人！昔時我聞，若如來、無所著、等正覺、
明行成為、善逝、世間解、無上士、道法御、
天人師，號佛、眾祐出於世時，增諸天眾，減阿修羅。
大仙人！我自眼見世尊弟子比丘從世尊修習梵行，
捨欲離欲，身壞命終，得至善處，生於天中。
大仙人！瞿毘釋女是世尊弟子，亦從世尊修習梵行，
憎惡是女身，愛樂男形，轉女人身，受男子形，
捨欲離欲，身壞命終，得生妙處三十三天，為我作子。
彼既生已，諸天悉知，瞿婆天子有大如意足，
有大威德，有大福祐，有大威神。
^cb634b10「大仙人！我復見有世尊弟子三比丘等，
亦從世尊修習梵行，不捨離欲，身壞命終，生餘下賤伎樂宮中。
彼既生已，日日來至三十三天供事諸天，奉侍瞿婆天子。
天子見彼已，而說頌曰：
^gatha「『與眼優婆私，我字名瞿毘，
^gatha奉敬佛及法，淨意供養眾。
^gatha我已蒙佛恩，釋子大祐德，
^gatha妙生三十三，彼知祐天子。
^gatha見彼本比丘，受生伎樂神，
^gatha叉手面前立，瞿婆為說偈。
^gatha是本瞿曇子，我本為人時，
^gatha來至到我家，飲食好供養。
^gatha此本與聖等，行無上梵行，
^gatha今為他所使，日來奉事天。
^gatha我本承事汝，聞聖善說法，
^gatha得信成就戒，妙生三十三。
^gatha汝本受奉事，行無上梵行，
^gatha今為他所使，日來奉事天。
^gatha汝以何為面，受持佛法已，
^gatha反背不向法，是眼覺善說。
^gatha我昔見汝等，今生下伎樂，
^gatha自行非法行，自生於非法。
^gatha我本在居家，觀我今勝德，
^gatha轉女成天子，自在五欲樂。』
^gatha「彼訶瞿曇等，厭已歎瞿曇：
^gatha「『我今當進行，天子真諦說。』
^gatha「二於彼懃行，憶瞿曇法律，
^gatha知欲有災患，即彼捨離欲。
^gatha彼為欲結縛，即得捨遠離，
^gatha如象斷羈靽，度三十三天。
^gatha因陀羅天梵，一切皆來集，
^gatha即彼坐上去，雄猛捨塵欲。
^gatha「帝釋見已厭，勝天天中天：
^gatha「『彼本生下賤，度三十三天。』
^gatha厭已妙息言。　瞿婆後說曰：
^gatha「『人中有佛勝，釋牟尼知欲。
^gatha彼子中失念，我訶更復得，
^gatha於三中之一，則生伎樂中。
^gatha二成等正道，在天定根樂，
^gatha汝說如是法，弟子無有惑。
^gatha度漏斷邪疑，禮佛勝伏根，
^gatha若彼覺諸法，二得昇進處。
^gatha彼得昇進已，生於梵天中，
^gatha我等知彼法，大仙來至此。』」
^cb634c26爾時，世尊便作是念：「此鬼長夜無有諛諂，
亦無欺誑，無幻質直。
若有問者，盡欲知故，不欲觸嬈彼之所問亦復如是，我寧可說甚深阿毘曇。」
世尊知已，為天王釋說此頌曰：
^gatha「於現法樂故，亦為後世樂，
^gatha拘翼自恣問，隨意之所樂，
^gatha彼彼之所問，盡當為決斷。
^gatha世尊已見聽，日天求見義，
^gatha在摩竭陀國，賢婆娑婆問。」
^cb635a7於是，天王釋白曰：「世尊！
天、人、阿修羅、揵沓惒、羅剎及餘種種身，各各有幾結耶？」
^cb635a8世尊聞已，答曰：「拘翼！
天、人、阿修羅、揵沓惒、羅剎及餘種種身，
各各有二結，慳及嫉也。
彼各各作是念：『令我無杖、無結、無怨、無恚、
無諍、無鬪、無苦，安樂遊行。』
彼雖作是念，然故有杖、有結、有怨、有恚、
有諍、有鬪、有苦，無安樂遊行。」
^cb635a13時，天王釋聞已，白曰：「唯然，世尊！
唯然，善逝！唯然。大仙人！
天、人、阿修羅、揵沓惒、羅剎及餘種種身，各各有二結。
彼作是念：『令我無杖、無結、無怨、無恚、無諍、
無鬪、無苦，安樂遊行。』
彼雖作是念，然故有杖有結、有怨、有恚、
有諍、有鬪、有苦，無安樂遊行。
唯然，世尊！唯然，善逝！
唯然，大仙人！如佛所說法，我悉知之，我斷疑度惑，
無有猶豫，聞佛所說故。」
^cb635a21時，天王釋聞佛所說，歡喜奉行。
^cb635a22復問曰：「大仙人！慳、嫉者，何因何緣，為從何生，由何而有？
復何因由無慳、嫉耶？」
^cb635a24世尊聞已，答曰：「拘翼！
慳、嫉者，因愛、不愛，緣愛、不愛，從愛、不愛生，
由愛、不愛有。若無愛、不愛者，則無慳、嫉也。」
^cb635a26時，天王釋聞已，白曰：「唯然，世尊！
唯然，善逝！唯然，大仙人！
慳、嫉者，因愛、不愛，緣愛、不愛，從愛、不愛生，
由愛、不愛有。若無愛、不愛者，則無慳、嫉也。
唯然，世尊！唯然，善逝！
唯然，大仙人！如佛所說法，我悉知之，我斷疑度惑，
無有猶豫，聞佛所說故。」
^cb635b3時，天王釋聞佛所說，歡喜奉行。
復問曰：「大仙人！愛、不愛者，何因何緣，為從何生，由何而有？
復何因由無愛、不愛耶？」
^cb635b5世尊聞已，答曰：「拘翼！
愛、不愛者，因欲緣欲，從欲而生，由欲故有。
若無欲者，則無愛、不愛。」
^cb635b7時，天王釋聞已，白曰：「唯然，世尊！
唯然，善逝！唯然，大仙人！
愛、不愛者，因欲緣欲，從欲而生，由欲故有，
若無欲者，則無愛、不愛。
唯然，世尊！唯然，善逝！
唯然，大仙人！如佛所說法，我悉知之，我斷疑度惑，
無有猶豫，聞佛所說故。」
^cb635b13時，天王釋聞佛所說，歡喜奉行。
復問曰：「大仙人！欲者，何因何緣，為從何生，由何而有？
復何因由無有欲耶？」
^cb635b15世尊聞已，答曰：「拘翼！
欲者，因念緣念，從念而生，由念故有。
若無念者，則無有欲。」
^cb635b17時，天王釋聞已，白曰：「唯然，世尊！
唯然，善逝！唯然，大仙人！
欲者，因念緣念，從念而生，由念故有，若無念者，則無有欲。
唯然，世尊！唯然，善逝！
唯然，大仙人！如佛所說法，我悉知之，我斷疑度惑，
無有猶豫，聞佛所說故。」
^cb635b22時，天王釋聞佛所說，歡喜奉行。
^cb635b23復問曰：「大仙人！念者，何因何緣，為從何生，由何而有？
復何因由無有念耶？」
^cb635b24世尊聞已，答曰：「拘翼！
念者，因思緣思，從思而生，由思故有，若無思者，
則無有念，由念故有欲，由欲故有愛、不愛，
由愛、不愛故有慳、嫉，由慳、嫉故有刀杖、
鬪諍、憎嫉、諛諂、欺誑、妄言、兩舌，心中生無量惡不善之法，如是此純大苦陰生。
若無思者，則無有念，若無念者，則無有欲，
若無欲者，則無愛、不愛，若無愛、不愛者，
則無慳、嫉，若無慳、嫉者，則無刀杖、鬪諍、
憎嫉、諛諂、欺誑、妄言、兩舌，心中不生無量惡不善之法，如是此純大苦陰滅。」
^cb635c5時，天王釋聞已，白曰：「唯然。
世尊！唯然，善逝！唯然，大仙人！
念者，因思緣思，從思而生，由思故有，若無思者，
則無有念，由念故有欲，由欲故有愛、不愛，
由愛、不愛故有慳、嫉，由慳、嫉故有刀杖、
鬪諍、憎嫉、諛諂、欺誑、妄言、兩舌，心中生無量惡不善之法，如是此純大苦陰生。
若無思者，則無有念，若無念者，則無有欲，
若無欲者，則無愛、不愛，若無愛、不愛者，
則無慳、嫉，若無慳、嫉者，則無刀杖、鬪諍、
憎嫉、諛諂、欺誑、妄言、兩舌，心中不生無量惡不善之法，如是此純大苦陰滅。
唯然，世尊！唯然，善逝！
唯然，大仙人！如佛所說法，我悉知之，我斷疑度惑，
無有猶豫，聞佛所說故。」
^cb635c18時，天王釋聞佛所說，歡喜奉行。
^cb635c19復問曰：「大仙人！何者滅戲道跡？
比丘何行趣向滅戲道跡耶？」
^cb635c20世尊聞已，答曰：「拘翼！
滅戲道跡者，謂八支聖道，正見乃至正定為八，
拘翼，是謂滅戲道跡。
比丘者，行此趣向滅戲道跡。」
^cb635c23時，天王釋聞已，白曰：「唯然，世尊！
唯然，善逝！唯然，大仙人！
滅戲道跡者，謂八支聖道，正見乃至正定為八。
大仙人！是為滅戲道跡。
比丘者，行此趣向滅戲道跡。
唯然。世尊！唯然，善逝！
唯然，大仙人！如佛所說法，我悉知之，我斷疑度惑，
無有猶豫，聞佛所說故。」
^cb635c29時，天王釋聞佛所說，歡喜奉行。
^cb636a1復問曰：「大仙人！比丘者，趣向滅戲道跡，
斷幾法，行幾法耶？」
^cb636a2世尊聞已，答曰：「拘翼！
比丘者，趣向滅戲道跡，斷三法，修行三法。
云何為三？一曰念，二曰言，三曰求。
拘翼！念者，我說有二種，可行、不可行。
若念不可行者，我即斷彼，若念可行者，
我為彼知時，有念有智，為成就彼念故；言亦如是。
拘翼！求者，我說亦有二種，可行、不可行。
若求不可行者，我即斷彼，若求可行者，
我為彼知時，有念有智，成就彼求故。」
^cb636a10時，天王釋聞已，白曰：「唯然，世尊！
唯然，善逝！唯然，大仙人！
比丘者，趣向滅戲道跡，斷三法，修行三法。
云何為三？一曰念，二曰言，三曰求。
大仙人說念有二種，可行，不可行。
若念增長惡不善法，減損善法者，大仙人便斷彼，
若念減損惡不善法，增長善法者。
大仙人為彼知時，有念有智，成就彼念故；言亦如是。
大仙人說求亦有二種，可行、不可行。
若求增長惡不善法，減損善法者，大仙人便斷彼。
若求減損惡不善法，增長善法者，大仙人為彼知時，
有念有智，成就彼求故。
唯然，世尊！唯然，善逝！
唯然，大仙人！如佛所說法，我悉知之，我斷疑度惑，
無有猶豫，聞佛所說故。」
^cb636a23時，天王釋聞佛所說，歡喜奉行。
^cb636a24復問曰：「大仙人！比丘者，趣向滅戲道跡有幾法，護從解脫行幾法耶？」
^cb636a26世尊聞已，答曰：「拘翼！
比丘者，趣向滅戲道跡有六法，護從解脫行六法也。
云何為六？眼視色，耳聞聲，鼻嗅香，舌甞味，
身覺觸，意知法。拘翼！
眼視色者，我說有二種，可行、不可行。
若眼視色不可行者，我即斷彼，若眼視色可行者，
我為彼知時，有念有智，成就彼故。
如是耳聞聲、鼻嗅香、舌甞味、身覺觸、意知法者，
我說亦有二種，可行、不可行。
若意知法不可行者，我即斷彼，若意知法可行者，
我為彼知時，有念有智，成就彼故。」
^cb636b7時，天王釋聞已，白曰：「唯然，世尊！
唯然，善逝！唯然，大仙人！
比丘者，趣向滅戲道跡者有六法，護從解脫行六法。
云何為六？眼視色，耳聞聲，鼻嗅香，舌甞味，
身覺觸，意知法。大仙人說眼視色者，有二種，
可行、不可行。若眼視色增長惡不善法，
減損善法者，大仙人即斷彼。
若眼視色減損惡不善法，增長善法者，
大仙人為彼知時，有念有智，成就彼故。
如是耳聞聲、鼻嗅香、舌甞味、身覺觸，大仙人說意知法者，
亦有二種，可行、不可行。
若意知法增長惡不善法，減損善法者，
大仙人即斷彼，若意知法減損惡不善法，增長善法者。
大仙人為彼知時，有念有智，成就彼故。
唯然，世尊！唯然，善逝！
唯然，大仙人！如佛所說法，我悉知之，我斷疑度惑，
無有猶豫，聞佛所說故。」
^cb636b22時，天王釋聞佛所說，歡喜奉行。
^cb636b23復問曰：「大仙人！比丘者，趣向滅戲道跡，
命存一時頃，復斷幾法，行幾法耶？」
^cb636b25世尊聞已，答曰：「拘翼！
比丘者，趣向滅戲道跡，命存一時頃，復斷三法，行三法。
云何為三？一曰喜，二曰憂，三曰捨。
拘翼！喜者，我說有二種，可行、不可行。
若喜不可行者，我即斷彼，若喜可行者，
我為彼知時，有念有智，成就彼故；憂亦如是。
拘翼！捨者，我說亦有二種，可行、不可行。
若捨不可行者，我即斷彼，若捨可行者，
我為彼知時，有念有智，成就彼故。」
^cb636c4時，天王釋聞已，白曰：「唯然，世尊！
唯然，善逝！唯然，大仙人！
比丘者，趣向滅戲道跡，命存一時頃，斷三法，行三法。
云何為三？一曰喜，二曰憂，三曰捨。
大仙人說喜者，有二種，可行、不可行。
若喜增長惡不善法，減損善法者，大仙人即斷彼，
若喜減損惡不善法，增長善法者，大仙人為彼知時，
有念有智，成就彼故；憂亦如是。
大仙人說捨者，亦有二種，可行、不可行。
若捨增長惡不善法，減損善法者，大仙人即斷彼。
若捨減損惡不善法，增長善法者，大仙人為彼知時，
有念有智，成就彼故。
唯然，世尊！唯然，善逝！
唯然，大仙人！如佛所說法，我悉知之，我斷疑度惑，
無有猶豫，聞佛所說故。」
^cb636c17時，天王釋聞佛所說，歡喜奉行。
^cb636c18復問曰：「大仙人！一切沙門、梵志同一說、
一欲、一愛、一樂、一意耶？」
^cb636c19世尊聞已，答曰：「拘翼！
一切沙門、梵志不同一說、一欲、一愛、一樂、一意也。」
^cb636c21時，天王釋復問曰：「大仙人！
一切沙門、梵志以何等故，不同一說、一欲、
一愛、一樂、一意耶？」
^cb636c23世尊聞已，答曰：「拘翼！
此世有若干種界，有無量界，彼隨所知界，
即彼界隨其力，隨其方便，一向說此為真諦，餘者虛妄。
拘翼！是故一切沙門、梵志不同一說、一欲、
一愛、一樂、一意耳。」
^cb636c27時，天王釋聞已，白曰：「唯然，世尊！
唯然，善逝！唯然，大仙人！
此世有若干種界，有無量界，彼隨所知界，
即彼界隨其力，隨其方便，一向說此為真諦，餘者虛妄。
大仙人！以是故，一切沙門、梵志不同一說、
一欲、一愛、一樂、一意耳。
唯然，世尊！唯然，善逝！
唯然，大仙人！如佛所說法，我悉知之，我斷疑度惑，
無有猶豫，聞佛所說故。」
^cb637a6時，天王釋聞佛所說，歡喜奉行。
復問曰：「大仙人！一切沙門、梵志得至究竟，
究竟白淨、究竟梵行、究竟梵行訖耶？」
^cb637a8世尊聞已，答曰：「拘翼！
不必一切沙門、梵志得至究竟，究竟白淨、
究竟梵行、究竟梵行訖。」
^cb637a10時，天王釋復問曰：「大仙人！
以何等故？不必一切沙門、梵志得至究竟，
究竟白淨、究竟梵行、究竟梵行訖耶？」
^cb637a13世尊聞已，答曰：「拘翼！
若有沙門、梵志於無上愛盡，不正善心解脫者，
彼不至究竟，不究竟白淨，不究竟梵行，不究竟梵行訖。
拘翼！若有沙門、梵志於無上愛盡，正善心解脫者，
彼至究竟、究竟白淨、究竟梵行、究竟梵行訖。」
^cb637a18時，天王釋聞已，白曰：「唯然，世尊！
唯然，善逝！唯然，大仙人！
若有沙門、梵志於無上愛盡，不正善心解脫者，
彼不至究竟，不究竟白淨，不究竟梵行，不究竟梵行訖。
大仙人！若有沙門、梵志，於無上愛盡，正善心解脫者，
彼至究竟，究竟白淨、究竟梵行、究竟梵行訖。
唯然，世尊！唯然，善逝！
唯然，大仙人！如佛所說法，我悉知之，我斷疑度惑，
無有猶豫，聞佛所說故。」
^cb637a26時，天王釋聞佛所說，善受善持，白曰：「大仙人！
我於長夜有疑惑刺，世尊今日而拔出之。
所以者何？謂如來、無所著、等正覺故。」
^cb637a29世尊問曰：「拘翼！汝頗憶昔時曾問餘沙門、梵志如此事耶？」
^cb637b2時，天王釋答曰：「世尊！
唯大仙人自當知之。
大仙人！三十三天集在法堂，各懷愁慼，
數數歎說，我等若值如來、無所著、等正覺者，必當往見。
大仙人！然我等不得值如來、無所著、等正覺已，便行具足五欲功德。
大仙人！我等放逸，行放逸已，大威德天子於極妙處，
即便命終，大仙人！
我見大威德天子於極妙處，即命終時，
便生極厭，身毛皆竪，莫令我於此處速命終。
^cb637b10「大仙人！我因此厭、因此憂慼故，若見餘沙門、
梵志在無事處山林樹下，樂居高巖，寂無音聲，
遠離，無惡，無有人民，隨順燕坐，彼樂遠離，
燕坐安隱，快樂遊行。
我見彼已，便謂是如來、無所著、等正覺，即往奉見。
彼不識我，而問我言：『汝為是誰？』
我時答彼：『大仙人！
我是天王釋。大仙人！
我是天王釋。』彼復問我：『我曾見釋，亦見釋種姓，以何等故名為釋？
以何等故為釋種姓？』
我便答彼：『大仙人！
若有來問我事者，我便隨所能、隨其力而答彼。
是故我名為釋。』彼作是說：『我等若隨其事以問釋者，
釋亦隨其事答我，彼問我事，我不問彼，
彼歸命我，我不歸命彼。』
大仙人！從彼沙門、梵志竟不得威儀法教，況復得如是問耶？」
^cb637b24時，天王釋而說頌曰：
^gatha「釋往釋往已，釋今作是說，
^gatha遠離意所念，除疑諸猶豫。
^gatha久遠行於世，推求索如來，
^gatha見沙門梵志，在遠離燕坐。
^gatha謂是正盡覺，往奉敬禮事，
^gatha云何得昇進？　如是我問彼。
^gatha問已不能知，聖道及道跡。
^gatha世尊今為我，若意有所疑，
^gatha所念及所思，其意之所行，
^gatha知心隱及現，明者為我說。
^gatha尊佛尊為師，尊無著牟尼，
^gatha尊斷諸結使，自度度眾生。
^gatha覺者第一覺，御者最上御，
^gatha息者尊妙息，大仙自度度。
^gatha故我禮天尊，稽首人最上，
^gatha斷絕諸愛刺，我禮日之親。」
^cb637c13於是，世尊問曰：「拘翼！
汝頗憶昔時，得如是離，得如是歡喜，謂於我得法喜耶？」
^cb637c14時，天王釋答曰：「世尊！
唯大仙人自當知之。
大仙人！昔一時天及阿修羅而共鬪戰。
大仙人！天及阿修羅共鬪戰時，我作是念：
『令天得勝，破阿修羅，諸天食及阿修羅食，盡令三十三天食。』
大仙人！天及阿修羅共鬪戰時，天便得勝，
破阿修羅，諸天食及阿修羅食，盡令三十三天食。
大仙人！爾時有離有喜，雜刀杖、結怨、鬪諍、
憎嫉，不得神通，不得覺道，不得涅槃。
大仙人！今日得離得喜，不雜刀杖、結怨、
鬪諍、憎嫉，得通得覺，亦得涅槃。」
^cb637c24世尊問曰：「拘翼！汝何因得離得喜？
謂於我得法喜耶？」
^cb637c26時，天王釋答曰：「大仙人！
我作是念：『我於此命終，生於人間，彼若有族，
極大富樂，資財無量，畜牧、產業不可稱計，
封戶、食邑種種具足，謂剎利長者族、梵志長者族、
居士長者族及餘族，極大富樂，資財無量，
畜牧、產業不可稱計，封戶、食邑種種具足。
生如是族已，成就諸根，如來所說法、律有得信者。
得信已，剃除鬚髮，著袈裟衣，至信、捨家、
無家、學道，學智。學智已，若得智者，便得究竟智，得究竟邊。
學智，學智已，若得智、不得究竟智者。
若有諸天，有大福祐，色像巍巍，光耀煒燁極有威力，
安隱快樂，長住宮殿，生於最上，我生彼中。』」
^cb638a9於是，天王釋而說頌曰：
^gatha「捨離於天身，來下生人間，
^gatha不愚癡入胎，隨我意所樂。
^gatha得身具足已，逮質直正道，
^gatha行具足梵行，常樂於乞食。
^cb638a15「學智，學智已，若得智者，便得究竟智，得究竟邊，
學智，學智已，若得智、不得究竟智者，當作最上妙天，
諸天聞名，色究竟天，往生彼中。
大仙人！願當得阿那含。
大仙人！我今定得須陀洹。」
^cb638a19世尊問曰：「拘翼！汝何因得此極好、極高、
極廣差降，而自稱說得須陀洹耶？」
^cb638a21時，天王釋以偈答曰：
^gatha「不更有餘尊，唯世尊境界，
^gatha得最上差降，未曾有此處。
^gatha大仙我此坐，即於此天身，
^gatha我更得增壽，如是自眼見。」
^cb638a26說此法時，天王釋遠塵離垢，諸法法眼生，
及八萬諸天亦遠塵離垢，諸法法眼生。
於是，天王釋見法得法，覺白淨法，斷疑度惑，
更無餘尊，不復從他，無有猶豫，已住果證，於世尊法得無所畏。
即從坐起，稽首佛足，白曰：「世尊！
我今自歸佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb638b4於是，天王釋稱歎五結樂子曰：「善哉！
善哉！汝五結大益於我。
所以者何？由汝故，佛從定寤，以汝先使世尊從定寤故，令我等後得見佛。
五結！我從此歸，以躭浮樓伎樂王女賢月色嫁與汝作婦，及其父樂王本國拜與汝作伎樂王。」
^cb638b10於是，天王釋告三十三天曰：「汝等共來！
若我等本為梵天王，住梵天上，再三恭敬禮事者，彼今盡為世尊恭敬禮事。
所以者何？世尊梵天，梵天當造化最尊生眾生，
眾生有及當有彼所，可知盡知，可見盡見。」
^cb638b14於是，天王釋及三十三天、五結樂子，若本為梵天，
住梵天上，再三恭敬禮事者，彼盡為世尊恭敬禮事，
稽首如來、無所著、等正覺。
於是，天王釋及三十三天、五結樂子再為世尊恭敬禮事，
稽首佛足，遶三匝已，即於彼處忽沒不現。
^cb638b20爾時，梵天色像巍巍，光耀煒燁，夜將向旦，
往詣佛所，稽首佛足，却住一面，即時以偈白世尊曰：
^gatha「為多饒益義，見利義曰天，
^gatha賢住摩竭國，婆娑婆問事。
^cb638b25「大仙人說此法時，天王釋遠塵離垢，諸法法眼生，
及八萬諸天亦遠塵離垢，諸法法眼生。」
於是，世尊告梵天曰：「如是，如是。
梵天所說：
^gatha「『為多饒益義，見利義曰天，
^gatha賢住摩竭國，婆娑婆問事。』
^cb638c1「梵天！我說法時，天王釋遠塵離垢，諸法法眼生，
及八萬諸天亦遠塵離垢，諸法法眼生。」
^cb638c2佛說如是。時，天王釋及三十三天、五結樂子并大梵天，
聞佛所說，歡喜奉行。
^lb^ck135【善生經】大品善生經第十九
^cb638c8我聞如是：
一時，佛遊王舍城，在饒蝦蟆林。
^cb638c9爾時，善生居士子，父臨終時，因六方故，
遺勅其子，善教善訶曰：「善生！
我命終後，汝當叉手向六方禮：『東方若有眾生者，
我盡恭敬、供養、禮事彼。
我盡恭敬、供養、禮事彼已，彼亦當恭敬、
供養、禮事我。如是南方、西方、北方、下方、
上方，若有眾生者，我盡恭敬、供養、禮事彼。
我盡恭敬、供養、禮事彼已，彼亦當恭敬、
供養、禮事我。』」
^cb638c16善生居士子聞父教已，白父曰：「唯。
當如尊勅。」
^cb638c17於是，善生居士子，父命終後，平旦沐浴，
著新蒭磨衣，手執生拘舍葉，往至水邊，
叉手向六方禮：「東方若有眾生者，我盡恭敬、
供養、禮事彼。我盡恭敬、供養、禮事彼已，
彼亦當恭敬、供養、禮事我。
如是南方、西方、北方、下方、上方，若有眾生者，
我盡恭敬、供養、禮事彼。
我盡恭敬、供養、禮事彼已，彼亦當恭敬、
供養、禮事我。」
^cb638c24彼時，世尊過夜平旦，著衣持鉢，入王舍城而行乞食。
世尊入王舍城乞食時，遙見善生居士子平旦沐浴，
著新蒭磨衣，手執生拘舍葉，往至水邊，
叉手向六方禮：「東方若有眾生者，我盡恭敬、
供養、禮事彼。我盡恭敬、供養、禮事彼已，
彼亦當恭敬、供養、禮事我。
如是南方、西方、北方、下方、上方，若有眾生者，
我盡恭敬、供養、禮事彼。
我盡恭敬、供養、禮事彼已，彼亦當恭敬、
供養、禮事我。」
^cb639a4世尊見已，往至善生居士子所，問曰：「居士子！
受何沙門、梵志教，教汝恭敬、供養、禮事，
平旦沐浴，著新芻磨衣，手執生拘舍葉，
往至水邊，叉手向六方禮：『東方若有眾生者，
我盡恭敬、供養、禮事彼。
我盡恭敬、供養、禮事彼已，彼亦當恭敬、
供養、禮事我。如是南方、西方、北方、下方、
上方，若有眾生者，我盡恭敬、供養、禮事彼。
我盡恭敬、供養、禮事彼已，彼亦當恭敬、
供養、禮事我耶？』」
^cb639a13善生居士子答曰：「世尊！
我不受餘沙門、梵志教也。
世尊！我父臨命終時，因六方故，遺勅於我，
善教善訶曰：『善生！
我命終後，汝當叉手向六方禮：「東方若有眾生者，
我盡恭敬、供養、禮事彼。
我盡恭敬、供養、禮事彼已，彼亦當恭敬、
供養、禮事我。如是南方、西方、北方、下方、
上方，若有眾生者，我盡恭敬、供養、禮事彼。
我盡恭敬、供養、禮事彼已，彼亦當恭敬、
供養、禮事我。」』世尊！
我受父遺教，恭敬、供養、禮事故，平旦沐浴，
著新芻磨衣，手執生拘舍葉，往至水邊，
叉手向六方禮：『東方若有眾生者，我盡恭敬、
供養、禮事彼。我盡恭敬，供養、禮事彼已，
彼亦當恭敬、供養、禮事我。
如是南方、西方、北方、下方、上方，若有眾生者，
我盡恭敬、供養、禮事彼。
我盡恭敬、供養、禮事彼已，彼亦當恭敬、
供養、禮事我。』」
^cb639a28世尊聞已，告曰：「居士子！
我說有六方，不說無也。
居士子！若有人善別六方，離四方惡不善業垢，
彼於現法可敬可重，身壞命終，必至善處，上生天中。
居士子！眾生有四種業、四種穢。
云何為四？居士子！
殺生者，是眾生業種、穢種，不與取、邪婬、
妄言者，是眾生業種、穢種。」
於是，世尊說此頌曰：
^gatha「殺生不與取，邪婬犯他妻，
^gatha所言不真實，慧者不稱譽。
^cb639b9「居士子！人因四事故，便得多罪。
云何為四？行欲、行恚、行怖、行癡。」
於是，世尊說此頌曰：
^gatha「欲恚怖及癡，行惡非法行，
^gatha彼必滅名稱，如月向盡沒。
^cb639b13「居士子！人因四事故，便得多福。
云何為四？不行欲、不行恚、不行怖、不行癡。」
於是，世尊說此頌曰：
^gatha「斷欲無恚怖，無癡行法行，
^gatha彼名稱普聞，如月漸盛滿。
^cb639b18「居士子！求財物者，當知有六非道。
云何為六？一曰種種戲求財物者為非道。
二曰非時行求財物者為非道。
三曰飲酒放逸求財物者為非道。
四曰親近惡知識求財物者為非道。
五曰常喜妓樂求財物者為非道。
六曰懶惰求財物者為非道。
^cb639b23「居士子！若人種種戲者，當知有六災患。
云何為六？一者負則生怨。
二者失則生恥。三者負則眠不安。
四者令怨家懷喜。
五者使宗親懷憂。
六者在眾所說人不信用。
居士子！人博戲者，不經營作事，作事不營，
則功業不成，未得財物，則不能得，本有財物，便轉消耗。
^cb639b29「居士子，人非時行者，當知有六災患。
云何為六？一者不自護。
二者不護財物。三者不護妻子。
四者為人所疑。五者多生苦患。
六者為人所謗。居士子！
人非時行者，不經營作事，作事不營，則功業不成，
未得財物，則不能得，本有財物，便轉消耗。
^cb639c6「居士子！若人飲酒放逸者，當知有六災患。
一者現財物失。二者多有疾患。
三者增諸鬪諍。四者隱藏發露。
五者不稱不護。六者滅慧生癡。
居士子！人飲酒放逸者，不經營作事，作事不營，
則功業不成，未得財物，則不能得，本有財物，便轉消耗。
^cb639c12「居士子！若人親近惡知識者，當知有六災患。
云何為六？一者親近賊。
二者親近欺誑。三者親近狂醉。
四者親近放恣。五者逐會嬉戲。
六者以此為親友，以此為伴侶。
居士子！若人親近惡知識者，不經營作事，
作事不營，則功業不成，未得財物，則不能得，
本有財物，便轉消耗。
^cb639c18「居士子！若人憙伎樂者，當知有六災患。
云何為六？一者憙聞歌。
二者憙見舞。三者憙往作樂。
四者憙見弄鈴。五者憙拍兩手。
六者憙大聚會。居士子！
若人憙伎樂者，不經營作事，作事不營，
則功業不成，未得財物，則不能得，本有財物，便轉消耗。
^cb639c24「居士子！若有懶惰者，當知有六災患。
云何為六？一者大早不作業。
二者大晚不作業。
三者大寒不作業。
四者大熱不作業。
五者大飽不作業。
六者大飢不作業。
居士子！若人懶惰者不經營作事，作事不營則功業不成，
未得財物則不能得，本有財物便轉消耗。」
於是世尊說此頌曰：
^gatha「種種戲逐色，嗜酒憙作樂，
^gatha親近惡知識，懶惰不作業，
^gatha放恣不自護，此處壞敗人。
^gatha行來不防護，邪婬犯他妻，
^gatha心中常結怨，求願無有利，
^gatha飲酒念女色，此處壞敗人。
^gatha重作不善行，佷戾不受教，
^gatha罵沙門梵志，顛倒有邪見，
^gatha凶暴行黑業，此處壞敗人。
^gatha自乏無財物，飲酒失衣被，
^gatha負債如涌泉，彼必壞門族。
^gatha數往至酒鑪，親近惡朋友，
^gatha應得財不得，是伴黨為樂。
^gatha多有惡朋友，常隨不善伴，
^gatha今世及後世，二俱得敗壞。
^gatha人習惡轉減，習善轉興盛，
^gatha習勝者轉增，是故當習勝。
^gatha習昇則得昇，常逮智慧昇，
^gatha轉獲清淨戒，及與微妙上，
^gatha晝則喜眠臥，夜則好遊行。
^gatha放逸常飲酒，居家不得成，
^gatha大寒及大熱，謂有懶惰人。
^gatha至竟不成業，終不獲財利，
^gatha若寒及大熱，不計猶如草。
^gatha若人作是業，彼終不失樂。
^cb640a27「居士子！有四不親而似親。
云何為四？一者知事非親似如親。
二者面前愛言非親似如親。
三者言語非親似如親。
四者惡趣伴非親似如親。
居士子！因四事故，知事非親似如親。
云何為四？一者以知事奪財。
二者以少取多。三者或以恐怖。
四者或為利狎習。」
於是世尊說此頌曰：
^gatha「人以知為事，言語至柔軟，
^gatha怖為利狎習，知非親如親，
^gatha常當遠離彼，如道有恐怖。
^cb640b8「居士子！因四事故，面前愛言非親似如親。
云何為四？一者制妙事。
二者教作惡。三者面前稱譽。
四者背說其惡。」於是世尊說此頌曰：
^gatha「若制妙善法，教作惡不善，
^gatha對面前稱譽，背後說其惡。
^gatha若知妙及惡，亦復覺二說，
^gatha是親不可親，知彼人如是。
^gatha常當遠離彼，如道有恐怖。
^cb640b17「居士子！因四事故言語非親似如親。
云何為四？一者認過去事。
二者必辯當來事。
三者虛不真說。四者現事必滅，我當作不作認說。」
於是世尊說此頌曰：
^gatha「認過及未來，虛論現滅事，
^gatha當作不作說，知非親如親，
^gatha常當遠離彼，如道有恐怖。
^cb640b24「居士子！因四事故，惡趣伴非親似如親。
云何為四？一者教種種戲。
二者教非時行。三者教令飲酒。
四者教親近惡知識。」
於是世尊說此頌曰：
^gatha「教若干種戲，飲酒犯他妻，
^gatha習下不習勝，彼滅如月盡，
^gatha常當遠離彼，如道有恐怖。
^cb640c2「居士子！善親當知有四種。
云何為四？一者同苦樂，當知是善親。
二者愍念，當知是善親。
三者求利，當知是善親。
四者饒益，當知是善親。
居士子！因四事故同苦樂，當知是善親。
云何為四？一者為彼捨己。
二者為彼捨財。三者為彼捨妻子。
四者所說堪忍。」於是世尊說此頌曰：
^gatha「捨欲財妻子，所說能堪忍，
^gatha知親同苦樂，慧者當狎習。
^cb640c11「居士子！因四事故愍念，當知是善親。
云何為四？一者教妙法。
二者制惡法。三者面前稱說。
四者却怨家。」於是世尊說此頌曰：
^gatha「教妙善制惡，面稱却怨家，
^gatha知善親愍念，慧者當狎習。
^cb640c16「居士子！因四事故求利，當知是善親。
云何為四？一者密事發露。
二者密不覆藏。三者得利為喜。
四者不得利不憂。」
於是世尊說此頌曰：
^gatha「密事露不藏，利喜無不憂，
^gatha知善親求利，慧者當狎習。
^cb640c22「居士子！因四事故饒益，當知是善親。
云何為四？一者知財物盡。
二者知財物盡已便給與物。
三者見放逸教訶。
四者常以愍念。」於是世尊說此頌曰：
^gatha「知財盡與物，放逸教愍念，
^gatha知善親饒益，慧者當狎習。
^cb640c28「居士子！聖法律中有六方，東方、南方、西方、
北方、下方、上方。居士子！
如東方者，如是子觀父母，子當以五事奉敬供養父母。
云何為五？一者增益財物。
二者備辦眾事。三者所欲則奉。
四者自恣不違。五者所有私物盡以奉上。
子以此五事奉敬供養父母，父母亦以五事善念其子，云何為五？
一者愛念兒子。二者供給無乏。
三者令子不負債。
四者婚娶稱可。五者父母可意所有財物盡以付子。
父母以此五事善念其子。
居士子！如是東方二俱分別。
居士子！聖法律中東方者，謂子、父母也。
居士子！若慈孝父母者，必有增益則無衰耗。
^cb641a11「居士子！如南方者，如是弟子觀師，弟子當以五事恭敬供養於師。
云何為五？一者善恭順。
二者善承事。三者速起。
四者所作業善。五者能奉敬師。
弟子以此五事恭敬供養於師，師亦以五事善念弟子。
云何為五？一者教技術。
二者速教。三者盡教所知。
四者安處善方。五者付囑善知識。
師以此五事善念弟子。
居士子！如是南方二俱分別。
居士子！聖法律中南方者，謂弟子、師也。
居士子！若人慈順於師者，必有增益則無衰耗。
^cb641a21「居士子！如西方者，如是夫觀妻子，夫當以五事愛敬供給妻子。
云何為五？一者憐念妻子。
二者不輕慢。三者為作瓔珞嚴具。
四者於家中得自在。
五者念妻親親。夫以此五事愛敬供給妻子，
妻子當以十三事善敬順夫，云何十三？
一者重愛敬夫。二者重供養夫。
三者善念其夫。四者攝持作業。
五者善攝眷屬。六者前以瞻侍。
七者後以愛行。八者言以誠實。
九者不禁制門。十者見來讚善。
十一者敷設床待。
十二者施設淨美豐饒飲食。
十三者供養沙門梵志。
妻子以此十三事善敬順夫。
居士子！如是西方二俱分別。
居士子！聖法律中西方者，謂夫、妻子也。
居士子！若人慈愍妻子者，必有增益則無衰耗。
^cb641b6「居士子！如北方者，如是大家觀奴婢使人，大家當以五事愍念給恤奴婢使人。
云何為五？一者隨其力而作業。
二者隨時食之。三者隨時飲之。
四者及日休息。五者病給湯藥。
大家以此五事愍念給恤奴婢使人，奴婢使人當以九事善奉大家。
云何為九？一者隨時作業。
二者專心作業。三者一切作業。
四者前以瞻侍。五者後以愛行。
六者言以誠實。七者急時不遠離。
八者行他方時則便讚歎。
九者稱大家庶幾。
奴婢使人以此九事善奉大家。
居士子！如是北方二俱分別。
居士子！聖法律中北方者，謂大家、奴婢使人也。
居士子！若有人慈愍奴婢使人者，必有增益則無衰耗。
^cb641b20「居士子！如下方者，如是親友觀親友臣，親友當以五事愛敬供給親友臣。
云何為五？一者愛敬。
二者不輕慢。三者不欺誑。
四者施與珍寶。五者拯念親友臣。
親友以此五事愛敬供給親友臣，親友臣亦以五事善念親友，
云何為五？一者知財物盡。
二者知財物盡已供給財物。
三者見放逸教訶。
四者愛念。五者急時可歸依。
親友臣以此五事善念親友。
居士子！如是下方二俱分別。
居士子！聖法律中下方者，謂親友、親友臣也。
居士子！若人慈愍親友臣者，必有增益則無衰耗。
^cb641c2「居士子！如上方者，如是施主觀沙門梵志，施主當以五事尊敬供養沙門梵志。
云何為五？一者不禁制門。
二者見來讚善。三者敷設床待。
四者施設淨美豐饒飲食。
五者擁護如法。施主以此五事尊敬供養沙門梵志，沙門梵志亦以五事善念施主。
云何為五？一者教信行信念信。
二者教禁戒。三者教博聞。
四者教布施。五者教慧行慧立慧。
沙門梵志以此五事善念施主。
居士子！如是上方二俱分別。
居士子！聖法律中上方者，謂施主、沙門梵志也。
居士子！若人尊奉沙門梵志者，必有增益則無衰耗。
^cb641c13「居士子，有四攝事，云何為四？
一者惠施。二者愛言。
三者行利。四者等利。」
於是世尊說此頌曰：
^gatha「惠施及愛言，常為他行利，
^gatha眾生等同利，名稱普遠至，
^gatha此則攝持世，猶如御車人。
^gatha若無攝持者，母不因其子，
^gatha得供養恭敬，父因子亦然，
^gatha若有此法攝，故得大福祐。
^gatha照遠猶日光，速利翻捷疾，
^gatha不麤說聰明，如是得名稱。
^gatha定獲無功高，速利翻捷疾，
^gatha成就信尸賴，如是得名稱。
^gatha常起不懶惰，憙施人飲食，
^gatha將去調御正，如是得名稱。
^gatha親友臣同恤，愛樂有齊限，
^gatha謂攝在親中，殊妙如師子。
^gatha初當學技術，於後求財物，
^gatha後求財物已，分別作四分。
^gatha一分作飲食，一分作田業，
^gatha一分舉藏置，急時赴所須，
^gatha耕𮇛𥞩𥞩作商人給，一分出息利，
^gatha第五為取婦，第六作屋宅。
^gatha家若具六事，不增快得樂，
^gatha彼必饒錢財，如海中水流。
^gatha彼如是求財，猶如蜂採花，
^gatha長夜求錢財，當自受快樂。
^gatha出財莫令遠，亦勿令普漫，
^gatha不可以財與，兇暴及豪強。
^gatha東方為父母，南方為師尊，
^gatha西方為妻子，北方為奴婢，
^gatha下方親友臣，上沙門梵志。
^gatha願禮此諸方，二俱得大稱，
^gatha禮此諸方已，施主得生天。」
^cb642a19佛說如是。善生居士子聞佛所說，歡喜奉行。

^pb1^folio#agmm34中阿含經卷第三十四
^lb^au〔東晉罽賓三藏瞿曇僧伽提婆譯〕
^lb^ck136【商人求財經】大品商人求財經第二十〔第三念誦〕
^cb642a29我聞如是：
一時，佛遊舍衛國，在勝林給孤獨園。
^cb642b1爾時，世尊告諸比丘：「乃往昔時，閻浮洲中諸商人等皆共集會在賈客堂，
而作是念：『我等寧可乘海裝船，入大海中取財寶來，以供家用。』
復作是念：『諸賢入海，不可豫知安隱、不安隱，
我等寧可各各備辦浮海之具，謂羖羊皮囊、
大瓠、押^mc06717栰。』彼於後時各各備辦浮海之具，
羖羊皮囊、大瓠、押^mc06717栰，便入大海。
彼在海中為摩竭魚王破壞其船，彼商人等各各自乘浮海之具，
羖羊皮囊、大瓠、押^mc06717栰，浮向諸方。
^cb642b10「爾時，海東大風卒起，吹諸商人至海西岸，
彼中逢見諸女人輩，極妙端正，一切嚴具以飾其身。
彼女見已，便作是語：『善來，諸賢！
快來，諸賢！此間極樂最妙好處，園觀浴池、
坐臥處所、林木蓊欝，多有錢財、金銀、水精、
琉璃、摩尼、真珠、碧玉、白珂、車𤦲、珊瑚、
虎珀、馬瑙、瑇瑁、赤石、旋珠，盡與諸賢，當與我等共相娛樂，
莫令閻浮洲商人南行，乃至於夢。』
彼商人等皆與婦人共相娛樂。
彼商人等因共婦人合會，生男或復生女。
彼於後時，閻浮洲有一智慧商人獨住靜處，
而作是念：『以何等故？
此婦人輩制於我等不令南行耶？
我寧可伺共居婦人，知彼眠已，安徐而起，當竊南行。』
^cb642b23「彼閻浮洲一智慧商人則於後，伺共居婦人，
知彼眠已，安徐而起，即竊南行。
彼閻浮洲一智慧商人既南行已，遙聞大音高聲喚叫，
眾多人聲啼哭懊惱，喚父呼母，呼喚妻子及諸愛念親親朋友，
好閻浮洲安隱快樂，不復得見。
彼商人聞已，極大恐怖，身毛皆竪，莫令人及非人觸嬈我者。
於是，閻浮洲一智慧商人自制恐怖，復進南行。
彼閻浮洲一智慧商人進行南已，忽見東邊有大鐵城，
見已，遍觀不見其門，乃至可容猫子出處。
^cb642c4「彼閻浮洲一智慧商人見鐵城北有大叢樹，
即往至彼大叢樹所，安徐緣上，上已，問彼大眾人曰：『諸賢！
汝等何故，啼哭懊惱，喚父呼母，呼喚妻子及諸愛念親親朋友？
好閻浮洲安隱快樂，不復得見耶？』
時，大眾人便答彼曰：『賢者！
我等是閻浮洲諸商人也，皆共集會在賈客堂，
而作是念：「我等寧可乘海裝船，入大海中取財寶來以供家用。」
賢者！我等復作是念：「諸賢！
我等入海，不可豫知安隱、不安隱，我等寧可各各備辦浮海之具，
謂羖羊皮囊、大瓠、押^mc06717栰。」
賢者！我於後時各各備辦浮海之具，謂羖羊皮囊、
大瓠、押^mc06717栰，便入大海。
賢者！我等在海中，為摩竭魚王破壞其船。
賢者！我等商人各各自乘浮海之具，羖羊皮囊、
大瓠、押^mc06717栰，浮向諸方。
爾時，海東大風卒起，吹我等商人至海西岸，
彼中逢見諸女人輩，極妙端正，一切嚴具以飾其身。
彼女見已，便作是語：「善來，諸賢！
快來，諸賢！此間極樂最妙好處，園觀浴池、
坐臥處所、林木蓊欝，多有錢財、金銀、水精、
琉璃、摩尼、真珠、碧玉、白珂、車𤦲、珊瑚、
虎珀、馬瑙、瑇𤦛、赤石、旋珠，盡與諸賢，
當與我等共相娛樂，莫令閻浮洲商人南行，乃至於夢。」
^cb642c27「『賢者！我等與彼婦人共相娛樂。
我等因共婦人合會，生男或復生女。
賢者！若彼婦人不聞閻浮洲餘諸商人在於海中，
為摩竭魚王破壞船者，則與我等共相娛樂。
賢者！若彼婦人聞閻浮洲有諸商人在於海中，
為摩竭魚王破壞船者，便食我等，極遭逼迫。
若食人時，有餘髮毛及爪齒者，彼婦人等盡取食之。
若食人時，有血渧地，彼婦人等便以手爪掘地深四寸，取而食之。
賢者！當知我等閻浮洲商人本有五百人，
於中已噉二百五十，餘有二百五十，今皆在此大鐵城中。
賢者！汝莫信彼婦人語，彼非真人，是羅剎鬼耳。』
^cb643a10「於是，閻浮洲一智慧商人於大叢樹安徐下已，
復道而還彼婦人所本共居處，知彼婦人故眠未寤，
即於其夜，彼閻浮洲一智慧商人速往至彼閻浮洲諸商人所，
便作是語：『汝等共來！
當至靜處，汝各獨往，勿將兒去，當共在彼，密有所論。』
彼閻浮洲諸商人等共至靜處，各自獨去，不將兒息。
^cb643a17「於是，閻浮洲一智慧商人語曰：『諸商人！
我則獨住於安靜處，而作是念：「以何等故？
此婦人輩制於我等不令南行耶？
我寧可伺共居婦人，知彼眠已，安徐而起，當竊南行。」
於是，我便伺共居婦人，知彼眠已，我安徐起，即竊南行。
我南行已，遙聞大音高聲喚叫，眾多人聲啼哭懊惱，
喚父呼母，呼喚妻子及諸愛念親親朋友，
好閻浮洲安隱快樂，不復得見。
我聞是已，極大恐怖，身毛皆竪，莫令人及非人觸嬈我者。
於是，我便自制恐怖，復進南行，進南行已，
忽見東邊有大鐵城，見已，遍觀不見其門，乃至可容猫子出處。
^cb643a29「『我復見於大鐵城北有大叢樹，即往至彼大叢樹所，
安徐緣上，上已，問彼大眾人曰：「諸賢！
汝等何故，啼哭懊惱，喚父呼母，呼喚妻子及諸愛念親親朋友？
好閻浮洲安隱快樂，不復得見耶？」
彼大眾人而答我曰：「賢者！
我等是閻浮洲諸商人，皆共集會在賈客堂，
而作是念：『我等寧可乘海裝船，入大海中取財寶來以供家用。』
賢者！我等復作是念：『諸賢！
我等入海，不可豫知安隱、不安隱，我等寧可各各備辦浮海之具，
謂羖羊皮囊、大瓠、押^mc06717栰。』
賢者！我等後時各各備辦浮海之具，謂羖羊皮囊、
大瓠、押^mc06717栰，便入大海。
賢者！我等在海中，為摩竭魚王破壞其船。
賢者！我等商人各各自乘浮海之具，羖羊皮囊、
大瓠、押^mc06717栰，浮向諸方。
爾時，海東大風卒起，吹我等商人至海西岸，
彼中逢見諸女人輩，極妙端正，一切嚴具以飾其身，
彼女見已，便作是語：『善來，諸賢！
快來，諸賢！此間極樂最妙好處，園觀浴池、
坐臥處所、林木蓊欝，多有錢財、金銀、水精、
琉璃、摩尼、真珠、碧玉、白珂、車𤦲、珊瑚、
虎珀、馬瑙、瑇瑁、赤石、旋珠，盡與諸賢，當與我等共相娛樂，
莫令閻浮洲商人南行，乃至於夢。』
賢者！我等與彼婦人共相娛樂。
我等因共婦人合會，生男或復生女。
賢者！若彼婦人不聞閻浮洲更有商人在於海中，
為摩竭魚王破壞船者，則與我等共相娛樂。
賢者！若彼婦人聞閻浮洲更有商人在於海中，
為摩竭魚王破壞船者，便食我等，極遭逼迫。
若食人時，有餘髮毛及爪齒者，彼婦人等盡取食之。
若食人時，有血渧地，彼婦人等便以手爪掘地深四寸，取而食之。
賢者！當知我等閻浮洲商人本有五百人，
於中已噉二百五十，餘有二百五十，今皆在此大鐵城中。
賢者！汝莫信彼婦人語，彼非真人，是羅剎鬼耳。」』
^cb643c6「於是，閻浮洲諸商人問彼閻浮洲一智慧商人曰：『賢者！
不問彼大眾人，諸賢！
頗有方便令我等及汝等從此安隱度至閻浮洲耶？』
閻浮洲一智慧商人答曰：『諸賢！
我時脫不如是問也。』
於是，閻浮洲諸商人語曰：『賢者！
還去至本共居婦人處已，伺彼眠時，安徐而起，更竊南行。』
復往至彼大眾人所問曰：『諸賢！
頗有方便令我等及汝等從此安隱度至閻浮洲耶？』
於是，閻浮洲一智慧商人為諸商人默然而受。
^cb643c16「是時，閻浮洲一智慧商人還至共居婦人處已，
伺彼眠時，安徐而起，即竊南行，復往至彼大眾人所，
問曰：『諸賢！頗有方便令我等及汝等從此安隱度至閻浮洲耶？』
彼大眾人答曰：『賢者！
更無方便令我等從此安隱度至閻浮洲。
賢者！我作是念：「我等當共破掘此牆，還歸本所。」
適發心已，此牆轉更倍高於常。
賢者！是謂方便令我等不得從此安隱度至閻浮洲。
賢者！別有方便可令汝等從此安隱度至閻浮洲，我等永無方便。
諸賢！我等聞天於空中唱曰：「閻浮洲諸商人愚癡不定，亦不善解。
所以者何？不能令十五日說從解脫時而南行，
彼有䭷馬王，食自然粳米，安隱快樂，充滿諸根，
再三唱曰：『誰欲度彼岸，誰欲使我脫，誰欲使我將從此安隱度至閻浮洲耶？』
汝等可共詣䭷馬王而作是語：『我等欲得渡至彼岸，
願脫我等，願將我等從此安隱度至閻浮洲。』」
賢者！是謂方便令汝等從此安隱度至閻浮洲。
商人汝來！可往至彼䭷馬王所，而作是語：
「我等欲得渡至彼岸，願脫我等，願將我等從此安隱度至閻浮洲。」』
^cb644a8「於是，閻浮洲有一智慧商人語曰：『諸商人！
今時往詣䭷馬王所，而作是語：「我等欲得渡至彼岸，
願脫我等，願將我等從此安隱度至閻浮洲。」
諸商人隨諸天意，諸商人若使十五日說從解脫時，
䭷馬王食自然粳米，安隱快樂，充滿諸根，
再三唱曰：「誰欲渡彼岸，誰欲從我脫，誰欲使我將從此安隱度至閻浮洲耶？」
我等爾時即往彼所，而作是語：「我等欲得渡至彼岸，
願脫我等，願將我等從此安隱度至閻浮洲。」』
^cb644a18「於是，䭷馬王後十五日說從解脫時，食自然粳米，
安隱快樂，充滿諸根，再三唱曰：『誰欲得度彼岸？
我當脫彼，我當將彼從此安隱度至閻浮洲。』
時，閻浮洲諸商人聞已，即便往詣䭷馬王所而作是語：
『我等欲得度至彼岸，願脫我等，願將我等從此安隱度至閻浮洲。』
時䭷馬王語曰：『商人！
彼婦人等必當抱兒共相將來而作是語：「諸賢！
善來還此，此間極樂最妙好處，園觀浴池、
坐臥處所、林木蓊欝，多有錢財、金銀、水精、
琉璃、摩尼、真珠、碧玉、白珂、車𤦲、珊瑚、
虎珀、馬瑙、玳瑁、赤石、旋珠，盡與諸賢，當與我等共相娛樂，
設不用我者，當憐念兒子。」
若彼商人而作是念：「我有男女，我有極樂最妙好處，
園觀浴池、坐臥處所、林木蓊欝，我多有錢財、
金銀、水精、琉璃、摩尼、真珠、碧玉、白珂、車𤦲、
珊瑚、虎珀、馬瑙、玳瑁、赤石、旋珠。」
者，彼雖騎我正當背中，彼必顛倒，落墮於水，
便當為彼婦人所食，當遭逼迫。
若食人時，有餘髮毛及爪齒者，彼婦人便當盡取食之。
復次，若食人時，有血渧地，彼婦人等便以手爪掘地深四寸，
取而食之。若彼商人不作是念：「我有男女，
我有極樂最妙好處，園觀浴池、坐臥處所、
林木蓊欝，我多有錢財、金銀、水精、琉璃、
摩尼、真珠、碧玉、白珂、車𤦲、珊瑚、虎珀、
馬瑙、玳瑁、赤石、旋珠。」
者，彼雖持我身上一毛，彼必安隱度至閻浮洲。』」
^cb644b16於是，世尊告諸比丘：「彼婦人等抱兒子來，
而作是語：『諸賢！善來還此，此間極樂最妙好處，
園觀浴池、坐臥處所、林木蓊欝，多有錢財、
金銀、水精、琉璃、摩尼、真珠、碧玉、白珂、車𤦲、
珊瑚、虎珀、馬瑙、玳瑁、赤石、旋珠，盡與諸賢，當與我等共相娛樂。』
若彼商人而作是念：『我有男女，我有極樂最妙好處，
園觀浴池、坐臥處所、林木蓊欝，我多有錢財、
金銀、水精、琉璃、摩尼、真珠、碧玉、白珂、車𤦲、
珊瑚、虎珀、馬瑙、玳瑁、赤石、旋珠。』
者，彼雖得騎䭷馬王脊正當背中，彼必顛倒，
落墮於水，便當為彼婦人所食，當遭逼迫。
若食人時，有餘髮毛及爪齒者，彼婦人等盡取食之。
復次，食彼人時，有血渧地，彼婦人等便以手爪掘地深四寸，
取而食之。若彼商人不作是念：『我有男女，
我有極樂最妙好處，園觀浴池、坐臥處所、
林木蓊欝，我多有錢財、金銀、水精、琉璃、
摩尼、真珠、碧玉、白珂、車𤦲、珊瑚、虎珀、
馬瑙、玳瑁、赤石、旋珠。』
者，彼雖持䭷馬王一毛者，彼必安隱度至閻浮洲。
^cb644c7「諸比丘！我說此喻，欲令知義，此說是義，
我法善說，發露極廣，善護無有空缺，如橋栰浮具，
遍滿流布，乃至天、人。
如是我法善說，發露極廣，善護無有空缺，
如橋栰浮具，遍滿流布，乃至天、人。
^cb644c11「若有比丘作如是念：『眼是我，我有眼，耳、
鼻、舌、身、意是我，我有意。』
者，彼比丘必被害，猶如商人為羅剎所食。
我法善說，發露極廣，善護無有空缺，如橋栰浮具，
遍滿流布，乃至天、人。
如是我法善說，發露極廣，善護無有空缺，
如橋栰浮具，遍滿流布，乃至天、人。
若有比丘作如是念：『眼非是我，我無有眼，
耳、鼻、舌、身、意非是我，我無有意。』
者，彼比丘得安隱去，猶如商人乘䭷馬王安隱得度。
我法善說，發露極廣，善護無有空缺，如橋栰浮具，
遍滿流布，乃至天、人。
如是我法善說，發露極廣，善護無有空缺，
如橋栰浮具，遍滿流布，乃至天、人。
^cb644c24「若有比丘作如是念：『色是我，我有色，聲、
香、味、觸、法是我，我有法。』
者，彼比丘必被害，猶如商人為羅剎所食。
我法善說，發露極廣，善護無有空缺，如橋栰浮具，
遍滿流布，乃至天、人。
如是我法善說，發露極廣，善護無有空缺，
如橋栰浮具，遍滿流布，乃至天、人。
若有比丘作如是念：『色非是我，我無有色，
聲、香、味、觸、法非是我，我無有法。』
者，彼比丘得安隱去，猶如商人乘䭷馬王安隱得度。
我法善說，發露極廣，善護無有空缺，如橋栰浮具，
遍滿流布，乃至天、人。
如是我法善說，發露極廣，善護無有空缺，
如橋栰浮具，遍滿流布，乃至天、人。
^cb645a7「若有比丘作如是念：『色陰是我，我有色陰，
覺、想、行、識陰是我，我有識陰。』
者，彼比丘必被害，猶如商人為羅剎所食。
我法善說，發露極廣，善護無有空缺，如橋栰浮具，
遍滿流布，乃至天、人。
如是我法善說，發露極廣，善護無有空缺，
如橋栰浮具，遍滿流布，乃至天、人。
若有比丘作如是念：『色陰非是我，我無有色陰，
覺、想、行、識陰非是我，我無有識陰。』
者，彼比丘得安隱去，猶如商人乘䭷馬王安隱得度。
我法善說，發露極廣，善護無有空缺，如橋栰浮具，
遍滿流布，乃至天、人。
如是我法善說，發露極廣，善護無有空缺，
如橋栰浮具，遍滿流布，乃至天、人。
^cb645a20「若有比丘作如是念：『地是我，我有地，水、
火、風、空、識是我，我有識。』
者，彼比丘必被害，猶如商人為羅剎所食。
我法善說，發露極廣，善護無有空缺，如橋栰浮具，
遍滿流布，乃至天、人。
如是我法善說，發露極廣，善護無有空缺，
如橋栰浮具，遍滿流布，乃至天、人。
若有比丘作如是念：『地非是我，我無有地，
水、火、風、空、識非是我，我無有識。』
者，彼比丘得安隱去，猶如商人乘䭷馬王安隱得度。」
^cb645b1於是，世尊說此頌曰：
^gatha「若有不信於，佛說正法律，
^gatha彼人必被害，如為羅剎食。
^gatha若人有信於，佛說正法律，
^gatha彼得安隱度，如乘䭷馬王。」
^cb645b6佛說如是。彼諸比丘聞佛所說，歡喜奉行。
^lb^ck137【世間經】大品世間經第二十一
^cb645b11我聞如是：
一時，佛遊舍衛國，在勝林給孤獨園。
^cb645b12爾時，世尊告諸比丘：「如來自覺世間，亦為他說，如來知世間。
如來自覺世間習，亦為他說，如來斷世間習。
如來自覺世間滅，亦為他說，如來世間滅作證。
如來自覺世間道跡，亦為他說，如來修世間道跡。
若有一切盡普正，有彼一切如來知見覺得。
所以者何？如來從昔夜覺無上正盡之覺，
至于今日夜，於無餘涅槃界，當取滅訖。
於其中間，若如來口有所言說，有所應對者，
彼一切是真諦，不虛不離於如，亦非顛倒，
真諦審實，若說師子者，當如說如來。
所以者何？如來在眾有所講說，謂師子吼，
一切世間，天及魔、梵、沙門、梵志，從人至天，
如來是梵有，如來至冷有，無煩亦無熱，真諦不虛有。」
於是，世尊說此頌曰：
^gatha「知一切世間，出一切世間，
^gatha說一切世間，一切世如真。
^gatha彼最上尊雄，能解一切縛，
^gatha得盡一切業，生死悉解脫。
^gatha是天亦是人，若有歸命佛，
^gatha稽首禮如來，甚深極大海。
^gatha知已亦修敬，諸天香音神，
^gatha彼亦稽首禮，謂隨於死者。
^gatha稽首禮智士，歸命人之上，
^gatha無憂離塵安，無礙諸解脫。
^gatha是故當樂禪，住遠離極定，
^gatha當自作燈明，無我必失時。
^gatha失時有憂慼，謂墮地獄中。」
^cb645c11佛說如是。彼諸比丘聞佛所說，歡喜奉行。
^lb^ck138【福經】大品福經第二十二
^cb645c16我聞如是：
一時，佛遊舍衛國，在勝林給孤獨園。
^cb645c17爾時，世尊告諸比丘：「莫畏於福，愛樂意所念。
所以者何？福者是說樂。
畏於福，不愛樂意所念。
所以者何？非福者，是說苦。
何以故？我憶往昔長夜作福，長夜受報，愛樂意所念。
我往昔時七年行慈，七返成敗，不來此世，
世敗壞時，生晃昱天，世成立時，來下生空梵宮殿中，
於彼梵中，作大梵天，餘處千返作自在天王，
三十六返作天帝釋，復無量返作剎利頂生王。
^cb645c25「比丘！我作剎利頂生王時，有八萬四千大象，
被好乘具，眾寶珓飾，白珠珞覆，于娑賀象王為首。
比丘！我作剎利頂生王時，有八萬四千馬，
被好乘具，眾寶嚴飾，金銀交絡，䭷馬王為首。
比丘！我作剎利頂生王時，有八萬四千車，
四種珓飾，莊以眾好，師子、虎豹斑文之皮織成雜色，
種種珓飾，極利疾名樂聲車為首。
比丘！我作剎利頂生王時，有八萬四千大城，
極大富樂，多有人民，拘舍惒提王城為首。
比丘！我作剎利頂生王時，有八萬四千樓，
四種寶樓，金、銀、琉璃及水精，正法殿為首。
^cb646a7「比丘！我作剎利頂生王時，有八萬四千御座，
四種寶座，金、銀、琉璃及水精，敷以氍氀、
毾𣰅𣰆，覆以錦綺羅縠，有儭𭣋體被，
兩頭安枕，加陵伽波惒羅、波遮悉哆羅那。
比丘！我作剎利頂生王時，有八萬四千雙衣，
有初摩衣，有錦繒衣，有劫貝衣，有加陵伽波惒羅衣。
比丘！我作剎利頂生王時，有八萬四千女，
身體光澤，皦潔明淨，美色過人，小不及天，
恣容端正，覩者歡悅，眾寶瓔珞嚴飾具足，
盡剎利種女，餘族無量。
^cb646a17「比丘！我作剎利頂生王時，有八萬四千種食，
晝夜常供，為我故設，欲令我食。
比丘！彼八萬四千種食中，有一種食，極美淨潔，
無量種味，是我常所食。
比丘！彼八萬四千女中，有一剎利女，最端正姝妙，常奉侍我。
比丘！彼八萬四千雙衣中，有一雙衣，或初摩衣，
或錦繒衣，或劫貝衣，或加陵伽波惒邏衣，是我常所著。
比丘！彼八萬四千御座中，有一御座，或金或銀，
或琉璃，或水精，敷以氍氀、毾𣰅𣰆，
覆以錦綺羅縠，有儭體被，兩頭安枕，加陵伽波惒邏、
波遮悉哆邏那，是我常所臥。
^cb646a28「比丘！彼八萬四千樓觀中，有一樓觀，或金或銀，
或琉璃，或水精，名正法殿，是我常所住。
比丘！彼八萬四千大城中，有一城極大富樂，
多有人民，名拘舍惒提，是我常所居。
比丘！彼八萬四千車中而有一車，莊以眾好，
師子、虎豹斑文之皮織成雜色，種種莊飾，
極利疾名樂聲車，是我常所載，至觀望園觀。
比丘！彼八萬四千馬中而有一馬，體紺青色，
頭像如烏，名䭷馬王，是我常所騎，至觀望園觀。
比丘！彼八萬四千大象中而有一象，舉體極白，
七支盡正，名于娑賀象王，是我常所乘，至觀望園觀。
^cb646b11「比丘！我作此念：『是何業果，為何業報，令我今日有大如意足，
有大威德，有大福祐，有大威神？』
比丘！我復作此念：『是三業果，為三業報，
令我今日有大如意足，有大威德，有大福祐，有大威神。
一者布施，二者調御，三者守護。』」
^cb646b16於是，世尊說此頌曰：
^gatha「觀此福之報，妙善多饒益，
^gatha比丘我在昔，七年修慈心。
^gatha七反成敗劫，不來還此世，
^gatha世間敗壞時，生於晃昱天。
^gatha世間轉成時，生於梵天中，
^gatha在梵為大梵，千生自在天。
^gatha三十六為釋，無量百頂王，
^gatha剎利頂生王，為人之最尊。
^gatha如法非刀杖，政御於天下，
^gatha如法不加抂，正安樂教授。
^gatha如法轉相傳，遍一切大地，
^gatha大富多錢財，生於如是族。
^gatha財穀具足滿，成就七寶珍，
^gatha因此大福祐，所生得自在。
^gatha諸佛御於世，彼佛之所說，
^gatha知此甚奇特，見神通不少。
^gatha誰知而不信，如是生於冥，
^gatha是故當自為，欲求大福祐，
^gatha當恭敬於法，常念佛法律。」
^cb646c7佛說如是。彼諸比丘聞佛所說，歡喜奉行。
^lb^ck139【息止道經】大品息止道經第二十三〔第三念誦〕
^cb646c11我聞如是：
一時，佛遊舍衛國，在勝林給孤獨園。
^cb646c12爾時，世尊告諸比丘：「年少比丘始成就戒，
當以數數詣息止道觀相，骨相、青相、腐相、
食相、骨鏁相。彼善受善持此相已，還至住處，
澡洗手足，敷尼師檀，在於床上結加趺坐，
即念此相，骨相、青相、腐相、食相、骨鏁相。
所以者何？若彼比丘修習此相，速除心中欲恚之病。」
^cb646c18於是，世尊說此頌曰：
^gatha「若年少比丘，覺未得上意，
^gatha當詣息止道，欲除其婬欲。
^gatha心中無恚諍，慈愍於眾生，
^gatha遍滿一切方，往至觀諸身。
^gatha當觀於青相，及以爛腐壞，
^gatha觀鳥蟲所食，骨骨節相連。
^gatha修習如是相，還歸至本處，
^gatha澡洗於手足，敷床正基坐。
^gatha當以觀真實，內身及外身，
^gatha盛滿大小便，心腎肝肺等。
^gatha若欲分衛食，到人村邑間，
^gatha如將鎧纏絡，常正念在前。
^gatha若見色可愛，清淨欲相應，
^gatha見已觀如真，正念佛法律。
^gatha此中無骨筋，無肉亦無血，
^gatha無腎心肝肺，無有涕唾腦。
^gatha一切地皆空，水種亦復然，
^gatha空一切火種，風種亦復空。
^gatha若所有諸覺，清淨欲相應，
^gatha彼一切息止，如慧之所觀。
^gatha如是行精懃，常念不淨想，
^gatha永斷婬怒癡，除一切無明，
^gatha興起清淨明，比丘得苦邊。」
^cb647a13佛說如是。彼諸比丘聞佛所說，歡喜奉行。
^lb^ck140【至邊經】大品至邊經第二十四
^cb647a17我聞如是：
一時，佛遊舍衛國，在勝林給孤獨園。
^cb647a18爾時，世尊告諸比丘：「於生活中下極至邊，謂行乞食。
世間大諱，謂為禿頭手擎鉢行，彼族姓子為義故受。
所以者何？以厭患生老病死、愁慼啼哭、
憂苦懊惱，或得此淳具足大苦陰邊，汝等非如是心出家學道耶？」
^cb647a23時，諸比丘白曰：「如是。」
世尊復告諸比丘曰：「彼愚癡人以如是心出家學道，
而行伺欲染著至重，濁纏心中，憎嫉無信，
懈𢢣怠失正念，無正定，惡慧心狂，調亂諸根，
持戒極寬，不修沙門，不增廣行。
猶人以墨浣墨所污，以血除血，以垢除垢，
以濁除濁，以廁除廁，但增其穢。
從冥入冥，從闇入闇，我說彼愚癡人持沙門戒亦復如是。
謂彼人伺欲染著至重，濁纏心中，憎嫉無信，
懈怠失正念，無正定，惡慧心狂，調亂諸根，
持戒極寬，不修沙門，不增廣行。
猶無事處燒人殘木，彼火燼者，非無事所用，
亦非村邑所用，我說彼愚癡人持沙門戒亦復如是。
謂彼人行伺欲染著至重，濁纏心中，憎嫉無信，
懈怠失正念，無正定，惡慧心狂，調亂諸根，
持戒極寬，不修沙門，不增廣行。」
^cb647b9於是，世尊說此頌曰：
^gatha「愚癡失欲樂，復失沙門義，
^gatha俱忘失二邊，猶燒殘火燼。
^gatha猶如無事處，燒人殘火燼，
^gatha無事村不用。　人著欲亦然，
^gatha猶燒殘火燼，俱忘失二邊。」
^cb647b16佛說如是。彼諸比丘聞佛所說，歡喜奉行。
^lb^ck141【喻經】大品喻經第二十五
^cb647b20我聞如是：
一時，佛遊舍衛國，在勝林給孤獨園。
^cb647b21爾時，世尊告諸比丘：「若有無量善法可得，
彼一切以不放逸為本，不放逸為習，因不放逸生，
不放逸為首；不放逸者，於諸善法為最第一。
猶作田業，彼一切因地、依地、立地，得作田業。
如是若有無量善法可得，彼一切以不放逸為本，
不放逸為習，因不放逸生，不放逸為首；
不放逸者，於諸善法為最第一。
猶種子村及與鬼村，百穀藥木得生長養，
彼一切因地、依地、立地，得生長養。
^cb647c1「如是，若有無量善法可得，彼一切以不放逸為本，
不放逸為習，因不放逸生，不放逸為首；
不放逸者，於諸善法為最第一。
猶諸根香，沈香為第一。
猶諸樹香，赤栴檀為第一。
猶諸水華，青蓮華為第一。
猶諸陸華，須摩那華為第一。
猶諸獸跡，彼一切悉入象跡中，象跡盡攝，
彼象跡者為最第一，謂廣大故。
如是，若有無量善法可得，彼一切以不放逸為本，
不放逸為習，因不放逸生，不放逸為首；
不放逸者，於諸善法為最第一。
猶諸獸中，彼師子王為最第一。
猶如列陣共鬪戰時，唯要誓為第一。
猶樓觀椽，彼一切皆依承椽梁立，承椽梁、
承椽梁皆攝持之，承椽梁者為最第一，謂盡攝故。
^cb647c15「如是，若有無量善法可得，彼一切以不放逸為本，
不放逸為習，因不放逸生，不放逸為首；
不放逸者，於諸善法為最第一。
猶如諸山，須彌山王為第一。
猶如諸泉，大泉攝水，大海為第一。
猶諸大身，阿須羅王為第一。
猶諸瞻侍，魔王為第一。
猶諸行欲，頂生王為第一。
猶如諸小王，轉輪王為第一。
猶如虛空諸星宿，月殿為第一。
猶諸綵衣，白練為第一。
猶諸光明，慧光明為第一。
猶如諸眾，如來弟子眾第一。
猶如諸法，有為及無為，愛盡、無欲、滅盡、涅槃為第一。
猶諸眾生，無足、二足、四足、多足，色、無色、
有想、無想，乃至非有想非無想，如來於彼為極第一，
為大為上，為最為勝，為尊為妙。
猶如因牛有乳，因乳有酪，因酪有生酥，
因生酥有熟酥，因熟酥有酥精，酥精為第一，
為大為上，為最為勝，為尊為妙。
如是若有諸眾生，無足、二足、四足、多足，
色、無色、有想、無想，乃至非有想非無想，
如來於彼為極第一，為大為上，為最為勝，為尊為妙。」
^cb648a5於是，世尊說此頌曰：
^gatha「若有求財物，極好轉增多，
^gatha稱譽不放逸，事無事慧說。
^gatha有不放逸者，必取二俱義，
^gatha即此世能獲，後世亦復得，
^gatha雄猛觀諸義，慧者必解脫。」
^cb648a12佛說如是。彼諸比丘聞佛所說，歡喜奉行。

^pb1^folio#agmm35中阿含經卷第三十五
^lb^au〔東晉罽賓三藏瞿曇僧伽提婆譯〕
^lb梵志品第二〔第三念誦〕
^gatha雨勢、歌羅、數　瞿默、象跡喻
^gatha聞德、何苦、欲　欝瘦、阿攝惒
^lb^ck142【雨勢經】梵志品雨勢經第一
^cb648a25我聞如是：
一時，佛遊王舍城，在鷲巖山中。
^cb648a26爾時，摩竭陀王未生怨鞞陀提子，與䟦耆相憎，
常在眷屬數作是說：「䟦耆國人有大如意足，
有大威德，有大福祐，有大威神，我當斷滅䟦耆人種，
破壞䟦耆，令䟦耆人遭無量厄。」
^cb648b1於是，摩竭陀王未生怨鞞陀提子聞世尊遊王舍城，
在鷲巖山中，便告大臣雨勢曰：「我聞沙門瞿曇遊王舍城，在鷲巖山中。
雨勢！汝往至沙門瞿曇所，汝持我名問訊聖體安快無病，氣力如常耶？
當作是語：『瞿曇！摩竭陀王未生怨鞞陀提子問訊聖體安快無病，
氣力如常耶？瞿曇！
摩竭陀王未生怨鞞陀提子與䟦耆相憎，
常在眷屬數作是說：「䟦耆國人有大如意足，
有大威德，有大福祐，有大威神，我當斷滅䟦耆人種，
破壞䟦耆，令䟦耆人遭無量厄。」
沙門瞿曇當何所說？』
雨勢！若沙門瞿曇有所說者，汝善受持。
所以者何？如是之人，終不妄說。」
^cb648b14大臣雨勢受王教已，乘最好乘，與五百乘俱出王舍城，即便往詣鷲巖山中。
登鷲巖山，下車步進，往詣佛所，便與世尊共相問訊，
却坐一面，白曰：「瞿曇！
摩竭陀王未生怨鞞陀提子問訊聖體安快無病，氣力如常耶？
瞿曇！摩竭陀王未生怨鞞陀提子與䟦耆相憎，
常在眷屬數作是說：『䟦耆國人有大如意足，
有大威德，有大福祐，有大威神，我當斷滅䟦耆人種，
破壞䟦耆，令䟦耆人遭無量厄。』
沙門瞿曇當何所說？」
^cb648b23世尊聞已，告曰：「雨勢！
我昔曾遊於䟦耆國，彼國有寺名遮惒邏。
雨勢！爾時我為䟦耆國人說七不衰法，䟦耆國人則能受行七不衰法。
雨勢！若䟦耆國人行七不衰法而不犯者，
䟦耆必勝，則為不衰。」
^cb648b28大臣雨勢白世尊曰：「沙門瞿曇略說此事，
不廣分別，我等不能得解此義，願沙門瞿曇廣分別說，當令我等得知此義。」
^cb648c2世尊告曰：「雨勢！諦聽，善思念之，我當為汝廣說此義。」
大臣雨勢受教而聽。
^cb648c4是時，尊者阿難執拂侍佛，世尊迴顧問曰：「阿難！
頗聞䟦耆數數集會，多聚集耶？」
^cb648c5尊者阿難白曰：「世尊！
我聞䟦耆數數集會，多聚集也。」
^cb648c7世尊即告大臣雨勢：「若彼䟦耆數數集會，
多聚集者，䟦耆必勝，則為不衰。」
^cb648c8世尊復問尊者阿難：「頗聞䟦耆共俱集會，
俱作䟦耆事，共俱起耶？」
^cb648c10尊者阿難白曰：「世尊！
我聞䟦耆共俱集會，俱作䟦耆事，共俱起也。」
^cb648c11世尊復告大臣雨勢：「若彼䟦耆共俱集會，
俱作䟦耆事，共俱起者，䟦耆必勝，則為不衰。」
^cb648c13世尊復問尊者阿難：「頗聞䟦耆未施設者不更施設，
本所施設而不改易，舊䟦耆法善奉行耶？」
^cb648c15尊者阿難白曰：「世尊！
我聞䟦耆未施設者不更施設，本所施設而不改易，舊䟦耆法善奉行也。」
^cb648c18世尊復告大臣雨勢：「若彼䟦耆未施設者不更施設，
本所施設而不改易，舊䟦耆法善奉行者，
䟦耆必勝，則為不衰。」
^cb648c20世尊復問尊者阿難：「頗聞䟦耆不以力勢而犯他婦、他童女耶？」
^cb648c22尊者阿難白曰：「世尊！
我聞䟦耆不以力勢而犯他婦、他童女也。」
^cb648c23世尊復告大臣雨勢：「若彼䟦耆不以力勢而犯他婦、
他童女者䟦耆必勝，則為不衰。」
^cb648c25世尊復問尊者阿難：「頗聞䟦耆有名德尊重者，
䟦耆悉共宗敬、恭奉、供養，於彼聞教則受耶？」
^cb648c27尊者阿難白曰：「世尊！
我聞䟦耆有名德尊重者，䟦耆悉共宗敬、
恭奉、供養，於彼聞教則受。」
^cb648c29世尊復告大臣雨勢：「若彼䟦耆有名德尊重者，
䟦耆悉共宗敬、恭奉、供養，於彼聞教則受者，
䟦耆必勝，則為不衰。」
^cb649a3世尊復問尊者阿難：「頗聞䟦耆所有舊寺，
䟦耆悉共修飾，遵奉、供養、禮事，本之所施常作不廢，本之所為不減損耶？」
^cb649a6尊者阿難白曰：「世尊！
我聞䟦耆所有舊寺，䟦耆悉共修飾，遵奉、
供養、禮事，本之所施常作不廢，本之所為不減損也。」
^cb649a8世尊復告大臣雨勢：「若彼䟦耆所有舊寺，
䟦耆悉共修飾，遵奉、供養、禮事，本之所施常作不廢，
本之所為不減損者，䟦耆必勝，則為不衰。」
^cb649a11世尊復問尊者阿難：「頗聞䟦耆悉共擁護諸阿羅訶，
極大愛敬，常願未來阿羅訶者而欲令來，
既已來者樂恒久住，常使不乏衣被、飲食、
床榻、湯藥、諸生活具耶？」
^cb649a15尊者阿難白曰：「世尊！
我聞䟦耆悉共擁護諸阿羅訶，極大愛敬，
常願未來阿羅訶者而欲令來，既已來者樂恒久住，
常使不乏衣被、飲食、床榻、湯藥、諸生活具。」
^cb649a19世尊復告大臣雨勢：「若彼䟦耆悉共擁護諸阿羅訶，
極大愛敬，常願未來阿羅訶者而欲令來，
既已來者樂恒久住，常使不乏衣被、飲食、
床榻、湯藥、諸生活具者，䟦耆必勝，則為不衰。
雨勢！䟦耆行此七不衰法，諸受持此七不衰法者，
䟦耆必勝，則為不衰。」
^cb649a25於是，大臣雨勢即從坐起，偏袒著衣，叉手向佛，
白曰：「瞿曇！設彼䟦耆成就一不衰法者，
摩竭陀王未生怨鞞陀提子不能伏彼，況復具七不衰法耶？
瞿曇！我國事多，請退還歸。」
^cb649a29世尊報曰：「欲去隨意。」
於是，大臣雨勢聞佛所說，則善受持，起繞世尊三匝而去。
^cb649b1大臣雨勢去後不久。
於是，世尊迴顧告曰：「阿難！
若有比丘依鷲巖山處處住者，宣令一切盡集講堂，
一切集已，便來白我。」
^cb649b4尊者阿難即受佛教：「唯然。
世尊！」是時，尊者阿難便行宣令：「若有比丘依鷲巖山處處住者，
今令一切盡集講堂。」
一切集已，還詣佛所，稽首作禮，却住一面，
白曰：「世尊！我已宣令：『若有比丘依鷲巖山處處住者，悉令一切盡集講堂。』
今皆已集，唯願世尊自知其時。」
^cb649b10於是，世尊將尊者阿難往詣講堂，於比丘眾前敷座而坐，
告諸比丘：「今為汝說七不衰法，汝等諦聽，善思念之。」
^cb649b13時，諸比丘白曰：「唯然。」
佛言：「云何為七？若比丘數數集會，多聚集者，
比丘必勝，則法不衰。
若比丘共齊集會，俱作眾事，共俱起者，
比丘必勝，則法不衰。
若比丘未施設事不更施設，本所施設而不改易，
我所說戒善奉行者，比丘必勝，則法不衰。
若比丘此『未來有愛，喜、欲共俱，愛樂彼彼』
有起不隨者，比丘必勝，則法不衰。
若比丘有長老上尊俱學梵行，比丘悉共宗敬、
恭奉、供養，於彼聞教則受者，比丘必勝，則法不衰。
若比丘有無事處山林高巖，閑居靜處，
寂無音聲，遠離，無惡，無有人民，隨順宴坐，
樂住不離者，比丘必勝，則法不衰。
若比丘悉共擁護諸梵行者，至重愛敬，
常願未來諸梵行者而欲令來，既已來者樂恒久住，
常使不乏衣被、飲食、床榻、湯藥、諸生活具者，
比丘必勝，則法不衰。
若比丘行此七不衰法，受持不犯者，比丘必勝，則法不衰。」
^cb649c1於是，世尊復告諸比丘曰：「我為汝等更說七不衰法，
汝等諦聽，善思念之。」
^cb649c3時，諸比丘白曰：「唯然。」
佛言：「云何為七？若比丘尊師，恭敬、極重供養、
奉事者，比丘必勝，則法不衰。
若比丘法、眾、戒、不放逸、供給、定，恭敬、極重供養、
奉事者，比丘必勝，則法不衰。
若比丘行此七不衰法，受持不犯者，比丘必勝，則法不衰。」
^cb649c8世尊復告諸比丘曰：「我為汝等更說七不衰法，
汝等諦聽，善思念之。」
^cb649c10時，諸比丘白曰：「唯然。」
佛言：「云何為七？若比丘不行於業，不樂於業，
不習業者，比丘必勝，則法不衰。
不行譁說，不樂譁說，不習譁說者；不行聚會，
不樂聚會，不習聚會者；不行雜合，不樂雜合，
不習雜合者；不行睡眠，不樂睡眠，不習睡眠者；
不為利，不為譽，不為他人行梵行者；不為暫爾，
不為德勝，於其中間捨方便，令德勝者；
比丘必勝，則法不衰。
若比丘行此七不衰法，受持不犯者，比丘必勝，則法不衰。」
^cb649c20世尊復告諸比丘曰：「我為汝等更說七不衰法，
汝等諦聽，善思念之。」
^cb649c21時，諸比丘白曰：「唯然。」
^cb649c22佛言：「云何為七？若比丘成就信財、戒財、
慚財、愧財、博聞財、施財，成就慧財者，比丘必勝，則法不衰。
若比丘行此七不衰法，受持不犯者，比丘必勝，則法不衰。」
^cb649c25世尊復告諸比丘曰：「我為汝等更說七不衰法，
汝等諦聽，善思念之。」
^cb649c27時，諸比丘白曰：「唯然。」
佛言：「云何為七？若比丘成就信力、精進力、
慚力、愧力、念力、定力，成就慧力者，比丘必勝，則法不衰。
若比丘行此七不衰法，受持不犯者，比丘必勝，則法不衰。」
^cb650a2世尊復告諸比丘曰：「我為汝等更說七不衰法，
汝等諦聽，善思念之。」
^cb650a4時，諸比丘白曰：「唯然。」
佛言：「云何為七？若比丘修念覺支，依捨離、
依無欲、依滅盡，趣向出要，擇法、精進、喜、
息、定；修捨覺支，依捨離、依無欲、依滅盡，
趣向出要者，比丘必勝，則法不衰。
若比丘行此七不衰法，受持不犯者，比丘必勝，則法不衰。」
^cb650a9世尊復告諸比丘曰：「我為汝等更說七不衰法，
汝等諦聽，善思念之。」
^cb650a11時，諸比丘白曰：「唯然。」
佛言：「云何為七？若比丘應與面前律與面前律，
應與憶律與憶律，應與不癡律與不癡律，
應與自發露與自發露，應與居與居，應與展轉與展轉，
眾中起諍，當以如棄糞掃止諍法止之者，
比丘必勝，則法不衰。
若比丘行此七不衰法，受持不犯者，比丘必勝，則法不衰。」
^cb650a18世尊復告諸比丘曰：「今為汝等說六慰勞法，
汝等諦聽，善思念之。」
^cb650a19時，諸比丘白曰：「唯然。」
^cb650a20佛言：「云何為六？以慈身業向諸梵行，是慰勞法，
愛法樂法，令愛令重，令奉令敬，令修令攝，
得沙門，得一心，得精進，得涅槃。
如是慈口業、慈意業。
若有法利，如法得利，自所飯食，至在鉢中，
如是利分，布施諸梵行，是慰勞法。
愛法樂法，令愛令重，令奉令敬，令修令攝，
得沙門，得一心，得精進，得涅槃。
若有戒不缺、不穿、無穢、無黑，如地不隨他，
聖所稱譽，具善受持，如是戒分，布施諸梵行，是慰勞法。
愛法樂法，令愛令重，令奉令敬，令修令攝，
得沙門，得一心，得精進，得涅槃。
若有見是聖出要，明了深達，能正盡苦，
如是見分，布施諸梵行，是慰勞法。
愛法樂法，令愛令重，令奉令敬，令修令攝，
得沙門，得一心，得精進，得涅槃。
我向所言六慰勞法者，因此故說。」
^cb650b7佛說如是。彼諸比丘聞佛所說，歡喜奉行。
^lb^ck143【傷歌邏經】梵志品傷歌邏經第二
^cb650b11我聞如是：
一時，佛遊舍衛國，在勝林給孤獨園。
^cb650b12爾時，傷歌邏摩納中後彷徉，往詣佛所，
共相問訊，却坐一面，白曰：「瞿曇！
我欲有所問，聽乃敢陳。」
^cb650b14世尊告曰：「摩納！若有疑者，恣汝所問。」
^cb650b15傷歌邏摩納即便問曰：「瞿曇！
梵志如法行乞財物，或自作齋，或教作齋。
瞿曇！若自作齋，教作齋者，彼一切行無量福跡，以因齋故。
沙門瞿曇弟子隨族剃除鬚髮，著袈裟衣，
至信、捨家、無家、學道，自調御，自息止，自滅訖。
如是沙門瞿曇弟子隨族行一福跡，不行無量福跡，因學道故。」
^cb650b21爾時，尊者阿難執拂侍佛。
於是，尊者阿難問曰：「摩納！
此二道跡，何者最上、最妙、最勝耶？」
^cb650b23傷歌邏摩納語曰：「阿難！
沙門瞿曇及阿難，我俱恭敬、尊重、奉祠。」
^cb650b25尊者阿難復語曰：「摩納！
我不問汝恭敬、尊重、奉祠誰；我但問汝此二道跡，
何者最上、最妙、最勝耶？」
^cb650b27尊者阿難至再三問曰：「摩納！
此二道跡，何者最上、最妙、最勝耶？」
^cb650b29傷歌邏摩納亦再三語曰：「阿難！
沙門瞿曇及阿難，我俱恭敬、尊重、奉祠。」
^cb650c1尊者阿難復語曰：「摩納！
我不問汝恭敬、尊重、奉祠誰；我但問汝此二道跡，
何者最上、最妙、最勝耶？」
^cb650c4於是，世尊便作是念：「此傷歌邏摩納為阿難所屈，我寧可救彼。」
^cb650c5世尊知已，告曰：「摩納！
昔日王及群臣普集大會，共論何事？
以何事故共集會耶？」
^cb650c7傷歌邏摩納答曰：「瞿曇！
昔日王及群臣普集大會，共論如此事：
『何因何緣，昔沙門瞿曇施設少戒，然諸比丘多得道者？
何因何緣，今沙門瞿曇施設多戒，然諸比丘少得道耶？』
瞿曇！昔日王及群臣普集大會，共論此事，以此事故共集會耳。」
^cb650c12爾時，世尊告曰：「摩納！
我今問汝，隨所解答。
於意云何？若使有一沙門梵志自行如是道、
如是跡，行此道、行此跡已，諸漏已盡，得無漏，
心解脫、慧解脫，自知自覺，自作證成就遊，
生已盡，梵行已立，所作已辦，不更受有，知如真。
彼為他說，我自行如是道、如是跡，行此道、
行此跡已，諸漏已盡，得無漏，心解脫、慧解脫，
自知自覺，自作證成就遊，生已盡，梵行已立，
所作已辦，不更受有，知如真。
汝等共來亦自行如是道、如是跡，行此道、
行此跡已，諸漏已盡，得無漏，心解脫、慧解脫，
自知自覺，自作證成就遊，生已盡，梵行已立，
所作已辦，不更受有，知如真。
彼亦自行如是道、如是跡，行此道、行此跡已，
諸漏已盡，得無漏，心解脫、慧解脫，自知自覺，
自作證成就遊，生已盡，梵行已立，所作已辦，
不更受有，知如真。
彼為他說，他為他說，如是展轉無量百千。
於摩納意云何？我弟子隨族剃除鬚髮，
著袈裟衣，至信、捨家、無家、學道，行一福跡，
不行無量福跡，因學道故耶？」
^cb651a3傷歌邏摩納答曰：「瞿曇！
如我解沙門瞿曇所說義，彼沙門瞿曇弟子隨族剃除鬚髮，
著袈裟衣，至信、捨家、無家、學道、行無量福跡，
不行一福跡，因學道故。」
^cb651a7世尊復告傷歌邏曰：「有三示現：如意足示現、
占念示現、教訓示現。
摩納！云何如意足示現？
有一沙門梵志，有大如意足，有大威德，
有大福祐，有大威神，於如意足心得自在，
行無量如意足之功德，謂分一為眾，合眾為一，
一則住一，有知有見，不礙石壁，猶如行空。
沒地如水，履水如地，結加趺坐，上昇虛空，猶如鳥翔。
今此日月有大如意足，有大威德，有大福祐，
有大威神，以手捫摸，身至梵天。
摩納！是謂如意足示現。
^cb651a16「摩納！云何占念示現？
有一沙門梵志，以他相占他意，有是意、
如是意、實有是意，無量占不少占，彼一切真諦而無有虛設。
不以他相占他意者，但以聞天聲及非人聲而占他意，
有是意、如是意、實有是意，無量占不少占，彼一切真諦而無有虛設。
不以他相占他意，亦不聞天聲及非人聲占他意者，
但以他念、他思、他說，聞聲已，占他意，有是意、
如是意、實有是意，無量占不少占，彼一切真諦而無有虛設。
不以他相占他意，亦不以聞天聲及非人聲占他意，
亦不以他念、他思、他說，聞聲已占他意者，
但以見他入無覺無觀定，見已，作是念：
『如此賢者不念不思，如意所願。』
彼賢者從此定寤，如是念。
彼從此定寤即如是如是念，彼亦占過去，
亦占未來，亦占現在，久所作、久所說，亦占安靜處、
住安靜處，亦占至心、心所有法。
摩納！是謂占念示現。
^cb651b5「摩納！云何教訓示現？
有一沙門梵志自行如是道、如是跡，行此道、
行此跡已，諸漏已盡，得無漏，心解脫、慧解脫，
自知自覺，自作證成就遊，生已盡，梵行已立，
所作已辦，不更受有，知如真。
彼為他說：『我自行如是道、如是跡，行此道、
行此跡已，諸漏已盡，得無漏，心解脫、慧解脫，
自知自覺，自作證成就遊，生已盡，梵行已立，
所作已辦，不更受有，知如真。
汝等共來，亦自行如是道、如是跡，行此道、
行此跡已，諸漏已盡，得無漏，心解脫、慧解脫，
自知自覺，自作證成就遊，生已盡，梵行已立，
所作已辦，不更受有，知如真。』
彼亦自行如是道、如是跡，行此道、行此跡已，
諸漏已盡，得無漏心解脫、慧解脫，自知自覺，
自作證成就遊，生已盡，梵行已立，所作已辦，
不更受有，知如真。
彼為他說，他為他說，如是展轉無量百千。
摩納！是謂教訓示現。
此三示現，何者示現最上、最妙、最勝耶？」
^cb651b23傷歌邏摩納答曰：「瞿曇！
若有沙門、梵志有大如意足，有大威德，
有大福祐，有大威神，於如意足心得自在，
乃及身至梵天者，瞿曇！
此自作自有，自受其報。
瞿曇！於諸示現，此示現大法。
瞿曇！若有沙門、梵志以他相占他意，乃至占心、心所有法者。
瞿曇！此亦自作自有，自受其報。
瞿曇！於諸示現，此亦示現大法。
瞿曇！若有沙門、梵志自行如是道、如是跡，
行此道、行此跡已，諸漏已盡，得無漏，心解脫、
慧解脫，自知自覺，自作證成就遊，生已盡，
梵行已立，所作已辦，不更受有，知如真。
彼為他說，他為他說，如是展轉無量百千者。
瞿曇！於三示現，此示現最上、最妙、最勝。」
^cb651c8世尊復問傷歌邏曰：「於三示現，稱歎何示現？」
^cb651c9傷歌邏摩納答曰：「瞿曇！
於三示現，我稱說沙門瞿曇。
所以者何？沙門瞿曇有大如意足，有大威德，
有大福祐，有大威神，心得自在，乃及身至梵天；
沙門瞿曇以他相占他意，乃至占心、心所有法；
沙門瞿曇示現如是道、如是跡，行此道、
行此跡已，諸漏已盡，得無漏，心解脫、慧解脫，
自知自覺，自作證成就遊，生已盡，梵行已立，
所作已辦，不更受有，知如真。
沙門瞿曇為他說，他為他說，如是展轉無量百千。
瞿曇！是故於三示現，我稱歎沙門瞿曇！」
^cb651c19於是，世尊告曰：「摩納！
汝善達此論。所以者何？
我有大如意足，有大威德，有大福祐，有大威神，
於如意足心得自在，乃及身至梵天。
摩納！我以他相占他意，乃至占心、心所有法。
摩納！我自行如是道、如是跡，行此道、行此跡已，
諸漏已盡，得無漏，心解脫、慧解脫，自知自覺，
自作證成就遊，生已盡，梵行已立，所作已辦，
不更受有，知如真。
我為他說，他為他說，如是展轉無量百千。
摩納！是故汝善達此論，汝當如是善受善持。
所以者何？此所說義，應當如是。」
^cb652a1於是，傷歌邏摩納白曰：「世尊！
我已知。善逝！我已解。
世尊！我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb652a4佛說如是。傷歌邏摩納、尊者阿難及諸比丘，
聞佛所說，歡喜奉行。
^lb^ck144【算數目揵連經】梵志品算數目揵連經第三〔第三念誦〕
^cb652a9我聞如是：
一時，佛遊舍衛國，在東園鹿子母堂。
^cb652a10爾時，算數梵志目揵連中後彷徉，往詣佛所，
共相問訊，却坐一面，白曰：「瞿曇！
我欲有所問，聽乃敢陳。」
^cb652a12世尊告曰：「目揵連！
恣汝所問，莫自疑難。」
^cb652a13算數目揵連則便問曰：「瞿曇！
此鹿子母堂漸次第作，轉後成訖。
瞿曇！此鹿子母堂椷梯，初昇一隥，後二、
三、四。瞿曇！如是此鹿子母堂漸次第上。
瞿曇！此御象者，亦漸次第調御成訖，謂因鈎故。
瞿曇！此御馬者，亦漸次第調御成訖，謂因䩙故。
瞿曇！此剎利亦漸次第至成就訖，謂因捉弓箭故。
瞿曇！此諸梵志亦漸次第至成就訖，謂因學經書故。
瞿曇！我等學算數，以算數存命，亦漸次第至成就訖。
若有弟子，或男或女，始教一一數，二、二、
三、三、十、百、千、萬，次第至上。
瞿曇！如是我等學算數，以算數存命，漸次第至成訖。
沙門瞿曇！此法、律中，云何漸次第作至成就訖？」
^cb652a26世尊告曰：「目揵連！
若有正說漸次第作，乃至成訖。
目揵連！我法、律中謂正說。
所以者何？目揵連！
我於此法、律漸次第作至成就訖。
目揵連！若年少比丘初來學道，始入法、
律者，如來先教：『比丘！
汝來身護命清淨，口、意護命清淨。』
目揵連！若比丘身護命清淨，口、意護命清淨者，
如來復上教：『比丘！
汝來觀內身如身，至觀覺、心、法如法。』
目揵連！若比丘觀內身如身，至觀覺、心、
法如法者，如來復上教：『比丘！
汝來觀內身如身，莫念欲相應念，至觀覺、
心、法如法，莫念非法相應念。』
^cb652b8「目揵連！若比丘觀內身如身，不念欲相應念，
至觀覺、心、法如法，不念非法相應念者，
如來復上教：『比丘！
汝來守護諸根，常念閉塞，念欲明達，守護念心而得成就，
恒起正知，若眼見色，然不受相，亦不味色，
謂忿諍故，守護眼根。
心中不生貪伺、憂慼、惡不善法，趣向彼故，守護眼根。
如是耳、鼻、舌、身，若意知法，然不受相，亦不味法，
謂忿諍故，守護意根。
心中不生貪伺、憂慼、惡不善法，趣向彼故，守護意根。』
^cb652b17「目揵連！若比丘守護諸根，常念閉塞，念欲明達，
守護念心而得成就，恒起正知，若眼見色，
然不受相，亦不味色，謂忿諍故，守護眼根。
心中不生貪伺、憂慼、惡不善法，趣向彼故，守護眼根。
如是耳、鼻、舌、身，若意知法，然不受相，亦不味法，
謂忿諍故，守護意根。
心中不生貪伺、憂慼、惡不善法，趣向彼故，
守護意根者，如來復上教：『比丘！
汝來正知出入，善觀分別，屈伸低仰，儀容庠序，
善著僧伽梨及諸衣鉢，行住坐臥、眠寤語默，皆正知之。』
^cb652b28「目揵連！若比丘正知出入，善觀分別，屈伸低仰，
儀容庠序，善著僧伽梨及諸衣鉢，行住坐臥、
眠寤語默，皆正知者，如來復上教：『比丘！
汝來獨住遠離，在無事處，或至樹下空安靜處、
山巖石室、露地穰積，或至林中，或住在塚間。
汝已在無事處，或至樹下空安靜處，敷尼師檀，
結加趺坐，正身正願，及念不向，斷除貪伺，心無有諍。
見他財物、諸生活具，莫起貪伺，欲令我得，汝於貪伺淨除其心。
如是瞋恚、睡眠、調悔、斷疑、度惑，於諸善法無有猶豫，汝於疑惑淨除其心。
汝斷此五蓋——心穢、慧羸，離欲，離惡不善之法，至得第四禪成就遊。』
目揵連！若比丘離欲、離惡不善之法，至得第四禪成就遊者，
目揵連！如來為諸年少比丘多有所益，謂訓誨教訶。
目揵連！若有比丘、長老、上尊、舊學梵行，
如來復上教，謂究竟訖一切漏盡。」
^cb652c16算數目揵連即復問曰：「沙門瞿曇！
一切弟子如是訓誨，如是教訶，盡得究竟智必涅槃耶？」
^cb652c18世尊答曰：「目揵連！
不一向得，或有得者，或不得者。」
^cb652c19算數目揵連復更問曰：「瞿曇！
此中何因何緣，有涅槃、有涅槃道？
沙門瞿曇現在導師，或有比丘如是訓誨，
如是教訶，得究竟涅槃，或復不得耶？」
^cb652c22世尊告曰：「目揵連！
我還問汝，隨所解答。
目揵連！於意云何？
汝知王舍城處，諳彼道耶？」
^cb652c24算數目揵連答曰：「唯然。
我知王舍城處，亦諳彼道。」
^cb652c26世尊問曰：「目揵連！
若有人來欲見彼王，至王舍城。
其人問汝：『我欲見王，至王舍城，算數目揵連知王舍城處，
諳彼道徑，可示語我耶？』
汝告彼人曰：『從此東行至彼某村，從某村去當至某邑，如是展轉至王舍城。
若王舍城外有好園林，其地平正，樓觀浴池，
若干華樹，俠長流河，又有清泉，盡見盡知。』
彼人聞汝語，受汝教已，從此東行，須臾不久，
便捨正道，從惡道還。
若王舍城外有好園林，其地平正，樓觀浴池，
若干華樹，俠長流河，又有清泉，彼盡不見，亦不知也。
^cb653a8「復有人來欲見彼王，至王舍城。
其人問汝：『我欲見王，至王舍城。
算數目揵連知王舍城處，諳彼道徑，可示語我耶？』
汝告彼人曰：『從此東行至彼某村，從某村去當至某邑，如是展轉至王舍城。
若王舍城外有好園林，其地平正，樓觀浴池，
若干華樹，俠長流河，又有清泉，盡見盡知。』
彼人聞汝語，受汝教已，即從此東行至彼某村，
從某村去得至某邑，如是展轉至王舍城。
若王舍城外有好園林，其地平正，樓觀浴池，
若干華樹，俠長流河，又有清泉，盡見盡知。
^cb653a19「目揵連！此中何因何緣，有彼王舍城，有王舍城道？
汝現在導師，彼第一人隨受汝教，於後不久，
捨平正道，從惡道還。
若王舍城外有好園林，其地平正，樓觀浴池，
若干華樹，俠長流河，又有清泉，彼盡不見，亦不知耶？
彼第二人隨受汝教，從平正道展轉得至於王舍城，
若王舍城外有好園林，其地平正，樓觀浴池，
若干華樹，俠長流河，又有清泉，彼盡見盡知耶？」
^cb653a27算數目揵連答曰：「瞿曇！
我都無事，有彼王舍城，有王舍城道。
我現在導師，彼第一人不隨我教，捨平正道，
從惡道還，若王舍城外有好園林，其地平正，
樓觀浴池，若干華樹，俠長流河，又有清泉，
彼盡不見，亦不知耶？
彼第二人隨順我教，從平正道展轉得至於王舍城，
若王舍城外有好園林，其地平正，樓觀浴池，
若干華樹，俠長流河，又有清泉，彼盡見盡知耶？」
^cb653b6世尊告曰：「如是。目揵連！
我亦無事，有彼涅槃、有涅槃道。
我為導師，為諸比丘如是訓誨，如是教訶，
得究竟涅槃，或有不得。
目揵連！但各自隨比丘所行。
爾時世尊便記彼行，謂究竟漏盡耳。」
^cb653b11算數目揵連白曰：「瞿曇！
我已知。瞿曇！我已解。
瞿曇！猶如良地有娑羅林，彼中有守娑羅林人，
明健不懈，諸娑羅根以時鋤掘，平高填下，
糞沃溉灌，不失其時。
若其邊有穢惡草生，盡拔棄之；若有橫曲不調直者，
盡𭃞治之；若有極好中直樹者，便權養護，
隨時鋤掘，糞沃溉灌，不失其時。
如是良地娑羅樹林轉茂盛好。
瞿曇！如是有人諛諂、欺誑、極不庶幾無信、
懈怠、無念、無定、惡慧、心狂、諸根掉亂，持戒寬緩，不廣修沙門。
瞿曇！如是之人不能共事。
所以者何？瞿曇！如是人者，穢污梵行。
瞿曇！若復有人不有諛諂，亦不欺誑，庶幾有信，
精進不懈，有念、有定，亦有智慧，極恭敬戒，廣修沙門。
瞿曇！如是之人，能共事也。
所以者何？瞿曇！如是人者，清淨梵行。
^cb653b26「瞿曇！猶諸根香，沈香為第一。
所以者何？瞿曇！彼沈香者，於諸根香為最上故。
瞿曇！猶諸娑羅樹香，赤栴檀為第一。
所以者何？瞿曇！赤栴檀者於諸娑羅樹香為最上故。
瞿曇！猶諸水華，青蓮華為第一。
所以者何？瞿曇！青蓮華者於諸水華為最上故。
瞿曇！猶諸陸華，修摩那花為第一。
所以者何？瞿曇！修摩那花者於諸陸花為最上故。
瞿曇！猶如世中諸有論士，沙門瞿曇為最第一。
所以者何？沙門瞿曇論士能伏一切外道異學故。
世尊！我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb653c9佛說如是。算數目揵連及諸比丘，聞佛所說，歡喜奉行。

^pb1^folio#agmm36中阿含經卷第三十六
^lb^au〔東晉罽賓三藏瞿曇僧伽提婆譯〕
^lb^ck145【瞿默目揵連經】梵志品瞿默目揵連經第四
^cb653c22我聞如是：
一時，佛般涅槃後不久，尊者阿難遊王舍城。
^cb653c23爾時，摩竭陀大臣雨勢治王舍城，為防跋耆故。
於是，摩竭陀大臣雨勢遣瞿默目揵連田作人，往至竹林加蘭哆園。
^cb653c26爾時，尊者阿難過夜平旦，著衣持鉢，為乞食故，入王舍城。
於是，尊者阿難作是念：「且置王舍城乞食，我寧可往詣瞿默目揵連田作人所。」
於是，尊者阿難往詣瞿默目揵連田作人所。
^cb654a1梵志瞿默目揵連遙見尊者阿難來，即從坐起，
偏袒著衣，叉手向尊者阿難，白曰：「善來，阿難！
久不來此，可坐此座。」
尊者阿難即坐彼座。
^cb654a4梵志瞿默目揵連與尊者阿難共相問訊，
却坐一面，白曰：「阿難！
欲有所問，聽我問耶？」
^cb654a6尊者阿難報曰：「目揵連！
汝便可問，我聞當思。」
^cb654a7則便問曰：「阿難！頗有一比丘與沙門瞿曇等耶？」
^cb654a8尊者阿難與梵志瞿默目揵連共論此事時，
爾時，摩竭陀大臣雨勢慰勞田作人，往詣梵志瞿默目揵連田作人所。
^cb654a11摩竭陀大臣雨勢遙見尊者阿難坐在梵志瞿默目揵連田作人中，
往詣尊者阿難所，共相問訊，却坐一面，
問曰：「阿難！與梵志瞿默目揵連共論何事，以何事故共會此耶？」
^cb654a15尊者阿難答曰：「雨勢！
梵志瞿默目揵連問我：『阿難！
頗有一比丘與沙門瞿曇等耶？』」
^cb654a17摩竭陀大臣雨勢復問曰：「阿難！
云何答彼？」
^cb654a18尊者阿難答曰：「雨勢！
都無一比丘與世尊等等。」
^cb654a19摩竭陀大臣雨勢復問曰：「唯然，阿難！
無一比丘與世尊等等。
頗有一比丘為沙門瞿曇在時所立，此比丘我般涅槃後，
為諸比丘所依，謂令汝等今所依耶？」
^cb654a22尊者阿難答曰：「雨勢！
都無一比丘為世尊所知、見，如來、無所著、
等正覺在時所立，此比丘我般涅槃後，
為諸比丘所依，謂令我等今所依者。」
^cb654a26摩竭陀大臣雨勢復問曰：「阿難！
唯然。無一比丘與沙門瞿曇等等；亦無一比丘為沙門瞿曇在時所立，
此比丘我般涅槃後，為諸比丘所依，謂令汝等今所依者。
頗有一比丘與眾共和集拜，此比丘世尊般涅槃後，
為諸比丘所依，謂令汝等今所依耶？」
^cb654b2尊者阿難答曰：「雨勢！
亦無一比丘與眾共和集拜，此比丘世尊般涅槃後，
為諸比丘所依，謂令我等今所依者。」
^cb654b5摩竭陀大臣雨勢復問曰：「阿難！
唯然。無一比丘與沙門瞿曇等等；亦無一比丘為沙門瞿曇在時所立，
此比丘我般涅槃後，為諸比丘所依，謂令汝等今所依者；
亦無一比丘與眾共和集拜此比丘，世尊般涅槃後，
為諸比丘所依，謂令汝等今所依者。
阿難！若爾者，汝等無所依，共和合、不諍、
安隱，同一一教，合一水乳，快樂遊行，如沙門瞿曇在時耶？」
^cb654b13尊者阿難告曰：「雨勢！
汝莫作是說，言我等無所依。
所以者何？我等有所依耳。」
^cb654b15摩竭陀大臣雨勢白曰：「阿難！
前後所說何不相應？
阿難向如是說：『無一比丘與世尊等等；
亦無一比丘為世尊所知、見，如來、無所著、
等正覺在時所立，此比丘我般涅槃後，
為諸比丘所依，謂令我等今所依者；亦無一比丘與眾共和集拜，
此比丘世尊般涅槃後，為諸比丘所依，謂令我等今所依者。』
阿難！何因何緣，今說我有所依耶？」
^cb654b23尊者阿難答曰：「雨勢！
我等不依於人而依於法。
雨勢！我等若依村邑遊行，十五日說從解脫時，集坐一處。
若有比丘知法者，我等請彼比丘為我等說法。
若彼眾清淨者，我等一切歡喜奉行彼比丘所說。
若彼眾不清淨者，隨法所說，我等教作是。」
^cb654b28摩竭陀大臣雨勢白曰：「阿難！
非汝等教作是，但法教作是。
阿難！如是少法、多法可得久住者，如是阿難等共和合、
不諍、安隱，同一一教，合一水乳，快樂遊行，如沙門瞿曇在時。」
^cb654c3摩竭陀大臣雨勢復問曰：「阿難！
頗有可尊敬耶？」
^cb654c5尊者阿難答曰：「雨勢！
有可尊敬。」
雨勢白曰：「阿難！前後所說何不相應？
阿難向如是說：『無一比丘與世尊共等等；
亦無一比丘為世尊在時所立，此比丘我般涅槃後，
為諸比丘所依，謂令我等今所依者；亦無一比丘與眾共和集拜，
此比丘世尊般涅槃後，為諸比丘所依，謂令我等今所依者。』
阿難！汝何因何緣，今說有可尊敬耶？」
^cb654c12尊者阿難答曰：「雨勢！
世尊知、見，如來、無所著、等正覺說有十法而可尊敬，
我等若見比丘有此十法者，則共愛敬、
尊重、供養、宗奉，禮事於彼比丘。
云何為十？雨勢！比丘修習禁戒，守護從解脫，
又復善攝威儀禮節，見纖芥罪，常懷畏怖，受持學戒。
雨勢！我等若見比丘極行增上戒者，則共愛敬、
尊重、供養、宗奉，禮事於彼比丘。
^cb654c20「復次，雨勢！比丘廣學多聞，守持不忘，積聚博聞。
所謂法者，初妙、中妙、竟亦妙，有義有文，
具足清淨，顯現梵行。
如是諸法廣學，多聞誦習至千，意所推觀，明見深遠。
雨勢！我等若見比丘極多聞者，則共愛敬、
尊重、供養、宗奉，禮事於彼比丘。
^cb654c25「復次，雨勢！比丘作善知識，作善朋友，作善伴黨。
雨勢！我等若見比丘極善知識者，則共愛敬、
尊重、供養、宗奉，禮事於彼比丘。
^cb654c28「復次，雨勢！比丘樂住遠離，成就二遠離，身及心也。
雨勢！我等若見比丘極樂住遠離者，則共愛敬、
尊重、供養、宗奉，禮事於彼比丘。
^cb655a2「復次，雨勢！比丘樂於燕坐，內行正止，亦不離伺，
成就於觀，增長空行。
雨勢！我等若見比丘極樂燕坐者，則共愛敬、
尊重、供養、宗奉，禮事於彼比丘。
^cb655a5「復次，雨勢！比丘知足，衣取覆形，食取充軀，
隨所遊至，與衣鉢俱，行無顧戀。
猶如鷹鳥，與兩翅俱，飛翔空中；如是比丘知足，
衣取覆形，食取充軀，隨所遊至，與衣鉢俱，行無顧戀。
雨勢！我等若見比丘極知足者，則共愛敬、
尊重、供養、宗奉，禮事於彼比丘。
^cb655a11「復次，雨勢！比丘常行於念，成就正念，久所曾習，
久所曾聞，恒憶不忘。
雨勢！我等若見比丘極有正念者，則共愛敬、
尊重、供養、宗奉，禮事於彼比丘。
^cb655a14「復次，雨勢！比丘常行精進，斷惡不善，修諸善法，
恒自起意，專一堅固，為諸善本，不捨方便。
雨勢！我等若見比丘極精懃者，則共愛敬、
尊重、供養、宗奉，禮事於彼比丘。
^cb655a18「復次，雨勢！比丘修行智慧，觀興衰法，得如此智，
聖慧明達，分別曉了，以正盡苦。
雨勢！我等若見比丘極行慧者，則共愛敬、
尊重、供養、宗奉，禮事於彼比丘。
^cb655a22「復次，雨勢！比丘諸漏已盡，而得無漏，心解脫、
慧解脫，自知自覺，自作證成就遊，生已盡，
梵行已立，所作已辦，不更受有，知如真。
雨勢！我等若見比丘諸漏盡者，則共愛敬、
尊重、供養、宗奉，禮事於彼比丘。
^cb655a26「雨勢！世尊知見，如來、無所著、等正覺說此十法而可尊敬。
雨勢！我等若見比丘行此十法者，則共愛敬、
尊重、供養、宗奉，禮事於彼比丘。
於是，彼大眾放高大音聲：『可修直道，非不可修，
若修直道，非不可修者，隨世中阿羅訶愛敬、
尊重、供養、禮事。若諸尊可修直道而能修者，
是故世中阿羅訶愛敬、尊重、供養、禮事。』」
^cb655b5於是，摩竭陀大臣雨勢及其眷屬問曰：「阿難！
今遊何處？」
^cb655b6尊者阿難答曰：「我今遊行此王舍城竹林加蘭哆園。」
^cb655b7「阿難！竹林加蘭哆園至可愛樂，政頓可喜，
晝不喧閙，夜則靜寂，無有蚊虻，亦無蠅蚤，不寒不熱。
阿難！樂住竹林加蘭哆園耶？」
^cb655b10尊者阿難答曰：「如是。
雨勢！如是。雨勢！竹林加蘭哆園至可愛樂，
政頓可喜，晝不喧閙，夜則靜寂，無有蚊虻，
亦無蠅蚤，不寒不熱。
雨勢！我樂住竹林加蘭哆園中。
所以者何？以世尊擁護故。」
^cb655b15是時，婆難大將在彼眾中。
婆難大將白曰：「如是。
雨勢！如是。雨勢！竹林加蘭哆園至可愛樂，
政頓可喜，晝不喧閙，夜則靜寂，無有蚊虻，
亦無蠅蚤，不寒不熱，彼尊者樂住竹林加蘭哆園。
所以者何？此尊者行伺、樂伺故。」
^cb655b20摩竭陀大臣雨勢聞已，語曰：「婆難大將！
沙門瞿曇昔時遊行金鞞羅樂園中，婆難大將！
爾時我數往詣彼，見沙門瞿曇。
所以者何？沙門瞿曇行伺、樂伺，稱歎一切伺。」
^cb655b23尊者阿難聞已，告曰：「雨勢！
莫作是說，沙門瞿曇稱說一切伺。
所以者何？世尊或稱說伺，或不稱說。」
^cb655b26摩竭陀大臣雨勢復問曰：「阿難！
沙門瞿曇不稱說伺，不稱說何等伺？」
^cb655b27尊者阿難答曰：「雨勢！
或有一貪欲所纏而起貪欲，不知出要如真，
彼為貪欲所障礙故，伺、增伺而重伺。
雨勢！是謂第一伺，世尊不稱說。
復次，雨勢！或有一瞋恚所纏而起瞋恚，
不知出要如真，彼為瞋恚所障礙故，伺、增伺而重伺。
雨勢！是謂第二伺，世尊不稱說。
復次，雨勢！睡眠所纏而起睡眠，不知出要如真，
彼為睡眠所障礙故，伺、增伺而重伺。
雨勢！是謂第三伺，世尊不稱說。
復次，雨勢！疑惑所纏而起疑惑，不知出要如真，
彼為疑惑所障礙故，伺、增伺而重伺。
雨勢！是謂第四伺，世尊不稱說。
雨勢！世尊不稱說此四伺。」
^cb655c11摩竭陀大臣雨勢白曰：「阿難！
此四伺可增可增處，沙門瞿曇不稱說。
所以者何？正盡覺故。」
^cb655c13摩竭陀大臣雨勢復問曰：「阿難！
何等伺沙門瞿曇所稱說？」
^cb655c14尊者阿難答曰：「雨勢！
比丘者，離欲、離惡不善之法，至得第四禪成就遊。
雨勢！世尊稱說此四伺。」
^cb655c16摩竭陀大臣雨勢白曰：「阿難！
此四伺可稱可稱處，沙門瞿曇所稱。
所以者何？以正盡覺故。
阿難！我事煩猥，請退還歸。」
^cb655c19尊者阿難告曰：「欲還隨意。」
^cb655c20於是，摩竭陀大臣雨勢聞尊者阿難所說，
善受善持，即從坐起，繞尊者阿難三匝而去。
^cb655c22是時，梵志瞿默目揵連於摩竭陀大臣雨勢去後不久，
白曰：「阿難！我所問事，都不答耶？」
^cb655c24尊者阿難告曰：「目揵連！
我實不答。」
^cb655c25梵志瞿默目揵連白曰：「阿難！
我更有所問，聽我問耶？」
^cb655c26尊者阿難答曰：「目揵連！
汝便可問，我聞當思。」
^cb655c27梵志瞿默目揵連即問曰：「阿難！
若如來、無所著、等正覺解脫，及慧解脫、
阿羅訶解脫，此三解脫有何差別？
有何勝如？」
^cb656a1尊者阿難答曰：「目揵連！
若如來、無所著、等正覺解脫，及慧解脫、
阿羅訶解脫，此三解脫無有差別，亦無勝如。」
^cb656a3梵志瞿默目揵連白曰：「阿難！
可在此食。」尊者阿難默然而受。
^cb656a4梵志瞿默目揵連知默然受已，即從坐起，
自行澡水，極美淨妙，種種豐饒食噉含消，
自手斟酌，極令飽滿，食訖舉器，行澡水竟，
取一小床，別坐聽法。
^cb656a8尊者阿難為彼說法，勸發渴仰，成就歡喜，
無量方便為彼說法，勸發渴仰，成就歡喜已。
尊者阿難所說如是。
摩竭陀大臣雨勢眷屬及梵志瞿默目揵連，
聞尊者阿難所說，歡喜奉行。
^lb^ck146【象跡喻經】梵志品象跡喻經第五
^cb656a16我聞如是：
一時，佛遊舍衛國，在勝林給孤獨園。
^cb656a17爾時，卑盧異學平旦則從舍衛國出，往詣佛所，
稽首作禮，却坐一面。
佛為彼說法，勸發渴仰，成就歡喜，無量方便為彼說法，
勸發渴仰，成就歡喜已，默然而住。
卑盧異學，佛為說法，勸發渴仰，成就歡喜已，
即從坐起，稽首佛足，繞三匝而去。
^cb656a22爾時，生聞梵志乘極好白乘，與五百弟子俱，
以平旦時從舍衛出，至無事處，欲教弟子諷讀經書。
生聞梵志遙見卑盧異學來，便問：「婆蹉！
晨起從何處來？」
^cb656a26卑盧異學答曰：「梵志！
我見世尊禮事、供養來。」
^cb656a27生聞梵志問曰：「婆蹉！
頗知沙門瞿曇空安靜處學智慧耶？」
^cb656a28卑盧異學答曰：「梵志！
何等人可知世尊空安靜處學智慧耶？
梵志！若知世尊空安靜處學智慧者，亦當如彼。
但，梵志！我所讀書有四句義，因四句義，
我必信世尊、如來、無所著、等正覺，世尊所說法善，如來弟子聖眾善趣。
梵志！譬善象師遊無事處，於樹林間見大象跡，
見已，必信彼象極大而有此跡。
梵志！我亦如是，我所讀書有四句義，因四句義，
我必信世尊、如來、無所著、等正覺，世尊所說法善，如來弟子聖眾善趣。
^cb656b9「云何四句義？梵志！
智慧剎利論士多聞決定，能伏世人，無所不知，
則以諸見造作文章，行於世間。
彼作是念：『我往沙門瞿曇所，問如是如是事，
若能答者，當復重問，若不能答，便伏捨去。』
彼聞世尊遊某村邑，便往彼所，見世尊已，
尚不敢問，況復能伏？
梵志！我所讀書，用得如此第一句義，我因此義，
必信世尊、如來、無所著、等正覺，世尊所說法善，如來弟子聖眾善趣。
^cb656b18「如是智慧梵志、智慧居士、智慧沙門論士多聞決定，
能伏世人，無所不知，則以諸見造作文章，行於世間。
彼作是念：『我往沙門瞿曇所，問如是如是事，
若能答者，當復重問，若不能答，便伏捨去。』
彼聞世尊遊某村邑，便往彼所，見世尊已，
尚不敢問，況復能伏？
梵志！我所讀書，用得如此第四句義，我因此義，
必信世尊、如來、無所著、等正覺，世尊所說法善，如來弟子聖眾善趣。
梵志！我所讀書有此四句義，我因此四句義故，
必信世尊、如來、無所著、等正覺，世尊所說法善，如來弟子聖眾善趣。」
^cb656b29生聞梵志語曰：「婆蹉！
汝大供養沙門瞿曇，所因所緣，歡喜奉行。」
^cb656c1卑盧異學答曰：「梵志！
如是，如是。我極供養於彼世尊，亦極稱譽，一切世間亦應供養。」
^cb656c3彼時，生聞梵志聞此義已，即從乘下，右膝著地，
叉手向於勝林給孤獨園，再三作禮：「南無如來、
無所著、等正覺。」如是至三已，還乘極好白乘，往詣勝林給孤獨園。
到彼乘地，即便下乘，步進詣佛，共相問訊，却坐一面。
^cb656c8生聞梵志向與卑盧異學所共論事盡向佛說，
世尊聞已，告曰：「梵志！
卑盧異學說象跡喻，猶不善作，亦不具足，
如象跡喻善作具足者，今為汝說，當善聽之。
梵志！譬善象師遊無事處，於樹林間見大象跡，
見已，必信彼象極大而有此跡。
梵志！彼善象師或不信者，於此林中復有母象，
名加梨㝹，身極高大，彼有此跡。
即尋此跡，復見大象跡，見已，必信彼象極大而有此跡。
^cb656c17「梵志！彼善象師或復不信，於此林中更有母象，
名加羅梨，身極高大，彼有此跡。
即尋此跡，復見大象跡，見已，必信彼象極大而有此跡。
梵志！彼善象師或復不信，於此林中更有母象，
名婆惒㝹，身極高大，彼有此跡。
即尋此跡，復見大象跡，見已，必信彼象極大而有此跡。
彼尋此跡已，見大象跡，大象跡方極長極廣，
周匝遍著，正深入地，及見彼象，或去或來，
或住或走，或立或臥，見彼象已，便作是念：
『若有此跡，必是大象。』
^cb656c26「梵志！如是。若世中出如來、無所著、等正覺、
明行成為、善逝、世間解、無上士、道法御、
天人師，號佛、眾祐，彼於此世，天及魔、梵、
沙門、梵志，乃至天、人，自知自覺，自作證成就遊，
生已盡，梵行已立，所作已辦，不更受有，知如真。
彼說法初妙、中妙、竟亦妙，有義有文，具足清淨，顯現梵行。
彼所說法，或居士、居士子，聞已得信，於如來正法、
律彼得信已，便作是念：『在家至狹，塵勞之處，
出家學道，發露曠大。
我今在家，為鏁所鏁，不得盡形壽淨修梵行，
我寧可捨於少財物及多財物，捨少親族及多親族，
剃除鬚髮，著袈裟衣，至信、捨家、無家、學道。』
^cb657a9「彼於後時，捨少財物及多財物，捨少親族及多親族，
剃除鬚髮，著袈裟衣，至信捨家、無家、學道。
彼出家已，捨親族相，受比丘要，修習禁戒，守護從解脫。
又復善攝威儀禮節，見纖芥罪，常懷畏怖，受持學戒。
^cb657a14「彼離殺、斷殺，棄捨刀杖，有慚有愧，有慈悲心，
饒益一切，乃至蜫蟲，彼於殺生淨除其心。
彼離不與取、斷不與取，與而後取，樂於與取，
常好布施，歡喜無恡，不望其報，彼於不與取淨除其心。
彼離非梵行、斷非梵行，懃修梵行，精懃妙行，
清淨無穢，離欲斷婬，彼於非梵行淨除其心。
^cb657a21「彼離妄言、斷妄言，真諦言，樂真諦，住真諦，
不移動，一切可信，不欺世間，彼於妄言淨除其心。
彼離兩舌、斷於兩舌，行不兩舌，不破壞他，
不聞此語彼，欲破壞此，不聞彼語此，欲破壞彼，
離者欲合，合者歡喜，不作群黨，不樂群黨，
不稱說群黨事，彼於兩舌淨除其心。
彼離麤言、斷於麤言。
若有所言，辭氣麤䵃𪍿，惡聲逆耳，眾所不憙，
眾所不愛，使他苦惱，令不得定，斷如是言。
若有所言，清和柔潤，順耳入心，可憙可愛，
使他安隱，言聲具了，不使人畏，令他得定，
說如是言，彼於麤言淨除其心。
彼離綺語、斷於綺語，時說、真說、法說、義說、
止息說、樂止息說，事隨時得宜，善教善訶，彼於綺語淨除其心。
^cb657b6「彼離治生、斷於治生、棄捨稱量及斗斛，
亦不受貨，不縛束人，不望折斗量，不以小利侵欺於人，彼於治生淨除其心。
彼離受寡婦、童女，斷受寡婦、童女。
彼於受寡婦、童女淨除其心。
彼離受奴婢、斷受奴婢，彼於受奴婢淨除其心。
彼離受象、馬、牛、羊，斷受象、馬、牛、羊，彼於受象、
馬、牛、羊淨除其心。
彼離受雞、猪，斷受雞、猪，彼於受雞、猪淨除其心。
彼離受田業、店肆，斷受田業、店肆，彼於受田業、店肆淨除其心。
彼離受生稻、麥、豆，斷受生稻、麥、豆，彼於受生稻、
麥、豆淨除其心。
^cb657b18「彼離酒、斷酒，彼於飲酒淨除其心。
彼離高廣大床、斷高廣大床，彼於高廣大床淨除其心。
彼離華鬘、瓔珞、塗香、脂粉，斷花鬘、瓔珞、
塗香、脂粉，彼於華鬘、瓔珞、塗香、脂粉淨除其心。
彼離歌舞、倡妓及往觀聽，斷歌舞、倡妓及往觀聽，
彼於歌舞、倡妓及往觀聽淨除其心。
彼離受生色像寶，斷受生色像寶，彼於受生色像寶淨除其心。
彼離過中食，斷過中食，一食、不夜食、學時食，彼於過中食淨除其心。
^cb657b27「彼已成就此聖戒聚，復行極知足，衣取覆形，
食取充軀，隨所遊至，與衣鉢俱，行無顧戀，
猶如鷹鳥，與兩翅俱，飛翔空中。
彼已成就此聖戒聚，及極知足，復守護諸根，
常念閉塞，念欲明達，守護念心而得成就，恒起正知。
若眼見色，然不受想，亦不味色，謂忿諍故，守護眼根。
心中不生貪伺、憂慼、惡不善法，趣向彼故，守護眼根。
如是耳、鼻、舌、身，若意知法，然不受想，亦不味法，
謂忿諍故，守護意根。
心中不生貪伺、憂慼、惡不善法，趣向彼故，守護意根。
^cb657c9「彼已成就此聖戒聚，及極知足，守護諸根，
復正知出入，善觀分別，屈伸低仰，儀容庠序，
善著僧伽梨及諸衣鉢，行住坐臥，眠寤語默，皆正知之。
彼已成就此聖戒聚，及極知足，守護諸根，
正知出入，復獨住遠離，在無事處，或至樹下空安靖處、
山巖石室、露地穰積，或至林中，或在塚間。
彼已在無事處，或至樹下空安靜處，敷尼師檀，
結加趺坐，正身正願，返念不向，斷除貪伺，
心無有諍，見他財物諸生活具，不起貪伺，
欲令我得，彼於貪伺淨除其心。
^cb657c19「如是瞋恚、睡眠、調悔、斷疑、度惑，於諸善法，
無有猶豫，彼於疑惑淨除其心。
彼斷此五蓋——心穢、慧羸，離欲、離惡不善之法，
有覺、有觀，離生喜、樂，逮初禪成就遊。
梵志！是謂如來所屈，如來所行，如來所服。
然彼不以此為訖，世尊、如來、無所著、等正覺，
世尊所說法善，如來弟子聖眾善趣。
彼覺觀已息，內靖、一心，無覺、無觀，定生喜、
樂，逮第二禪成就遊。
梵志！是謂如來所屈，如來所行，如來所服。
然彼不以此為訖，世尊、如來、無所著、等正覺，
世尊所說法善，如來弟子聖眾善趣。」
^cb658a1「彼離喜欲，捨無求遊，正念正智而身覺樂，
謂聖所說聖所捨、念、樂住室，逮第三禪成就遊。
梵志！是謂如來所屈，如來所行，如來所服。
然彼不以此為訖，世尊、如來、無所著、等正覺，
世尊所說法善，如來弟子聖眾善趣。
彼樂滅、苦滅，喜、憂本已滅，不苦不樂、捨念、
清淨，逮第四禪成就遊。
梵志！是謂如來所屈，如來所行，如來所服。
然彼不以此為訖，世尊、如來、無所著、等正覺，
世尊所說法善，如來弟子聖眾善趣。」
^cb658a10「彼已得如是定心，清淨無穢，無煩柔軟，
善住得不動心，趣向漏盡智通作證。
彼知此苦如真，知此苦習，知此苦滅，知此苦滅道如真。
知此漏如真，知此漏習，知此漏滅，知此漏滅道如真。
彼如是知、如是見，欲漏心解脫，有漏、無明漏心解脫，
解脫已，便知解脫，生已盡，梵行已立，所作已辦，
不更受有，知如真。
梵志！是謂如來所屈，如來所行，如來所服。
彼以此為訖，世尊。
如來。無所著。等正覺，世尊所說法善，如來弟子聖眾善趣。
梵志！於意云何？如是象跡喻善作具足耶？」
^cb658a21生聞梵志答曰：「唯然。
瞿曇！如是象跡喻善作具足。」
^cb658a22生聞梵志白曰：「世尊！
我已知。善逝！我已解。
世尊！我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb658a26佛說如是。生聞梵志及卑盧異學，聞佛所說，歡喜奉行。
^lb^ck147【聞德經】梵志品聞德經第六
^cb658b2我聞如是：
一時，佛遊舍衛國，在勝林給孤獨園。
^cb658b3爾時，生聞梵志中後彷徉，往詣佛所，共相問訊，
却坐一面，白曰：「瞿曇！
我欲有所問，聽乃敢陳。」
^cb658b5世尊告曰：「梵志！恣汝所問。」
生聞梵志即便問曰：「沙門瞿曇弟子或有在家，
或有出家學道，以何義故博聞誦習耶？」
^cb658b7世尊答曰：「梵志！我弟子或有在家，或出家學道，
所以博聞誦習，欲自調御，欲自息止，自求滅訖。
梵志！我弟子或有在家，或出家學道，以此義故博聞誦習。」
^cb658b11生聞梵志復問曰：「瞿曇！
博聞誦習有差別耶？
博聞誦習有功德耶？」
^cb658b12世尊答曰：「梵志，博聞誦習而有差別，博聞誦習則有功德。」
^cb658b14生聞梵志復問曰：「瞿曇！
博聞誦習有何差別，有何德耶？」
^cb658b15世尊答曰：「梵志！多聞聖弟子晝日作業，
欲得其利，彼所作業敗壞不成，彼所作業敗壞不成已，
然不憂慼、愁煩、啼哭，不椎身懊惱，亦不癡狂。
梵志！若多聞聖弟子晝日作業，欲得其利，
彼所作業敗壞不成，彼所作業敗壞不成已，
然不憂慼、愁煩、啼哭，不椎身懊惱，亦不癡狂者，梵志！
是謂博聞誦習而有差別，有此功德。
^cb658b23「復次，梵志！多聞聖弟子所有愛念，異無散解，
不復相應，與別離已，然不憂慼、愁煩、啼哭，
不椎身懊惱，亦不癡狂。
梵志！若多聞聖弟子所有愛念，異無散解，
不復相應，與別離已，然不憂慼、愁煩、啼哭，
不椎身懊惱，亦不癡狂者，梵志！
是謂博聞誦習而有差別，有此功德。
^cb658b29「復次，梵志！多聞聖弟子知所有財物皆悉無常，念出家學道。
梵志！若多聞聖弟子知所有財物皆悉無常，
念出家學道者，梵志！
是謂博聞誦習而有差別，有此功德。
復次，梵志！多聞聖弟子知所有財物皆悉無常已，
剃除鬚髮，著袈裟衣，至信、捨家、無家、學道。
梵志，若多聞聖弟子知所有財物皆悉無常已，
剃除鬚髮，著袈裟衣，至信、捨家、無家、學道者，梵志！
是謂博聞誦習而有差別，有此功德。
^cb658c9「復次，梵志！多聞聖弟子能忍飢渴、寒熱、
蚊虻、蠅蚤，風日所逼、惡聲捶杖亦能忍之，
身遇諸疾，極為苦痛，至命欲絕，諸不可樂皆能堪耐。
梵志！若多聞聖弟子能忍飢渴、寒熱、蚊虻、
蠅蚤，風日所逼、惡聲捶杖亦能忍之，身遇諸疾，
極為苦痛，至命欲絕，諸不可樂皆能堪耐者，梵志！
是謂博聞誦習而有差別，有此功德。
^cb658c16「復次，梵志！多聞聖弟子堪耐不樂，生不樂已，心終不著。
梵志！若多聞聖弟子堪耐不樂，生不樂已，
心終不著者，梵志！
是謂博聞誦習而有差別，有此功德。
^cb658c20「復次，梵志！多聞聖弟子堪耐恐怖，生恐怖已，心終不著。
梵志！若多聞聖弟子堪耐恐怖，生恐怖已，
心終不著，梵志！是謂博聞誦習而有差別，有此功德。
^cb658c23「復次，梵志！多聞聖弟子若生三惡不善之念，
欲念、恚念及害念，為此三惡不善念已，心終不著。
梵志！若多聞聖弟子若生三惡不善之念，
欲念、恚念及害念，為此三惡不善念已，
心終不著者，梵志！
是謂博聞誦習而有差別，有此功德。
^cb658c29「復次，梵志！多聞聖弟子離欲、離惡不善之法，至得第四禪成就遊。
梵志！若多聞聖弟子離欲、離惡不善之法，
至得第四禪成就遊者，梵志！
是謂博聞誦習而有差別，有此功德。
^cb659a4「復次，梵志！多聞聖弟子三結已盡，得須陀洹，
不墮惡法，定趣正覺，極受七有，天上、人間七往來已，則得苦邊。
梵志！若多聞聖弟子三結已盡，得須陀洹，
不墮惡法，定趣正覺，極受七有，天上、人間七往來已，
則得苦邊者，梵志！
是謂博聞誦習而有差別，有此功德。
^cb659a10「復次，梵志！多聞聖弟子三結已盡，婬、怒、
癡薄，得一往來，天上、人間一往來已，則得苦邊。
梵志！若多聞聖弟子三結已盡，婬、怒、癡薄，
得一往來，天上人間一往來已，則得苦邊者，梵志！
是謂博聞誦習而有差別，有此功德。
^cb659a15「復次，梵志！多聞聖弟子五下分結盡，生彼間已，
便般涅槃，得不退法，不還此世。
梵志！若多聞聖弟子五下分結盡，生彼間已，
便般涅槃，得不退法，不還此世者，梵志！
是謂博聞誦習而有差別，有此功德。
^cb659a19「復次，梵志！多聞聖弟子有息解脫，離色得無色如其像定，
身作證成就遊，慧觀斷漏而知漏。
梵志！若多聞聖弟子有息解脫，離色得無色如其像定，
身作證成就遊，慧觀斷漏而知漏者，梵志！
是謂博聞誦習而有差別，有此功德。
^cb659a25「復次，梵志！多聞聖弟子如意足、天耳、他心智、
宿命智、生死智，諸漏已盡，得無漏，心解脫、
慧解脫，於現法中自知自覺，自作證成就遊，
生已盡，梵行已立，所作已辦，不更受有，知如真。
梵志！若多聞聖弟子如意足、天耳、他心智、
宿命智、生死智，諸漏已盡，得無漏，心解脫、
慧解脫，於現法中自知自覺，自作證成就遊，
生已盡，梵行已立，所作已辦，不更受有，
知如真者，梵志！是謂博聞誦習而有差別，有此功德。」
^cb659b5生聞梵志復問世尊：「此博聞誦習有此差別，
有此功德，頗更有差別，更有功德，最上、
最妙、最勝耶？」
^cb659b7世尊答曰：「梵志！此博聞誦習有此差別，
有此功德，更無差別，更無功德，最上、最妙、最勝者。」
^cb659b9生聞梵志白曰：「世尊！
我已知。善逝！我已解。
世尊！我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb659b12佛說如是。生聞梵志聞佛所說，歡喜奉行。
^lb^ck148【何苦經】梵志品何苦經第七
^cb659b17我聞如是：
一時，佛遊舍衛國，在勝林給孤獨園。
^cb659b18爾時，生聞梵志中後彷徉，往詣佛所，共相問訊，
却坐一面，白曰：「瞿曇！
我欲有所問，聽乃敢陳。」
^cb659b20世尊告曰：「梵志！恣汝所問。」
生聞梵志即便問曰：「瞿曇！
在家者有何苦？出家學道者有何苦耶？」
^cb659b22世尊答曰：「梵志！在家者，以不自在為苦，
出家學道者，以自在為苦。」
^cb659b23生聞梵志復問曰：「瞿曇！
在家者，云何以不自在為苦？
出家學道者，云何以自在為苦耶？」
^cb659b25世尊答曰：「梵志！若在家者，錢不增長，金、
銀、真珠、琉璃、水精悉不增長，畜牧、穀米及奴婢使亦不增長，
爾時，在家憂苦愁慼。
因此故在家者多有憂苦，多懷愁慼。
梵志！若出家學道者行隨其欲，行隨恚、
癡，爾時，出家學道憂苦愁慼。
因此故出家學道者多有憂苦，多懷愁慼。
梵志！如是在家者，以不自在為苦，出家學道者，以自在為苦。」
^cb659c4生聞梵志復問曰：「瞿曇！
在家者有何樂？出家學道者有何樂耶？」
^cb659c6世尊答曰：「梵志！在家者，以自在為樂，出家學道者，以不自在為樂。」
^cb659c7生聞梵志復問曰：「瞿曇！
在家者，云何以自在為樂？
出家學道者，云何以不自在為樂耶？」
^cb659c9世尊答曰：「梵志！若在家者錢得增長，金、
銀、真珠、琉璃、水精皆得增長，畜牧、穀米及奴婢使亦得增長，
爾時，在家快樂歡喜。
因此故在家者多快樂歡喜。
梵志！出家學道者行不隨欲，行不隨恚、
癡，爾時，出家學道快樂歡喜。
因此故出家學道者多快樂歡喜。
梵志！如是在家者，以自在為樂，出家學道者，以不自在為樂。」
^cb659c16生聞梵志復問曰：「瞿曇！
以何事故，令天及人必無利義？
以何事故，令天及人必有利義？」
^cb659c19世尊答曰：「梵志！若天及人共諍者，必無利義，
若天及人不諍者，必有利義。」
^cb659c20生聞梵志復問曰：「瞿曇！
云何天及人共諍者，必無利義？
云何天及人不諍者，必有利義耶？」
^cb659c22世尊答曰：「梵志！若時天及人鬪諍怨憎者，
爾時，天及人憂苦愁慼，因此故天及人多有憂苦，多懷愁慼。
梵志！若時天及人不鬪諍、不怨憎者，爾時，
天及人快樂歡喜，因此故天及人多快樂、多歡喜。
梵志！如是天及人共諍者，必無利義，天及人不諍者，必有利義。」
^cb659c28生聞梵志復問曰：「瞿曇！
以何事故，令天及人必不得饒益，必得其苦？
以何事故，令天及人必得饒益，必得其樂？」
^cb660a2世尊答曰：「梵志！若天及人行於非法及行惡者，
必不得益，必得其苦。
若天及人能行如法，不行惡者，必得饒益，必得其樂。」
^cb660a5生聞梵志復問曰：「瞿曇！
天及人云何行於非法及行惡者，必不得益，必得其苦？
天及人云何行如法，不行惡者，必得饒益，必得其樂？」
^cb660a8世尊答曰：「梵志！天及人身行非法及行惡，
口、意行非法及行惡者，爾時，天及人必當減損，阿修羅必當興盛。
梵志！若天及人身行如法，守護其身，口、
意行如法，守護口、意者，爾時，天及人必當興盛，阿修羅必當減損。
梵志！如是天及人行於非法及行惡者，
必得不益，必得其苦。
梵志！如是天及人能行如法，不行惡者，
必得饒益，必得其樂。」
^cb660a16生聞梵志復問曰：「瞿曇！
云何觀惡知識？」
^cb660a17世尊答曰：「梵志！當觀惡知識猶如月也。」
^cb660a18生聞梵志復問曰：「瞿曇！
云何當觀惡知識猶如月耶？」
^cb660a19世尊答曰：「梵志！如向盡月，日日稍減，宮殿亦減，
光明亦減，形色亦減，日日盡去。
梵志！有時月乃至於盡，都不復見。
梵志！惡知識人於如來正法、律亦得其信，
彼得信已，則於後時而不孝順，亦不恭敬，
所行不順，不立正智，不趣向法次法，彼便失信，
持戒、博聞、庶幾、智慧亦復失之。
梵志！有時此惡知識教滅善法，猶如月盡。
梵志！如是當觀惡知識猶如月也。」
^cb660a27生聞梵志復問曰：「瞿曇！
云何觀善知識？」
^cb660a28世尊答曰：「梵志！當觀善知識猶如月也。」
^cb660a29生聞梵志復問曰：「瞿曇！
云何當觀善知識猶如月耶？」
^cb660b1世尊答曰：「梵志！猶如月初生，少壯明淨，日日增長。
梵志！或時月十五日，其殿豐滿。
梵志！如是善知識於如來正法、律得信，
彼得信已，而於後時孝順恭敬，所行隨順，
立於正智，趣向法次法，彼增長信，持戒、
博聞、庶幾、智慧亦復增長。
梵志！有時彼善知識善法具足，如十五日月。
梵志！如是當觀善知識猶如月也。」
^cb660b8於是，世尊說此頌曰：
^gatha「譬如月無垢，遊於虛空界，
^gatha一切世星宿，悉翳其光明。
^gatha如是信博聞，庶幾無慳貪，
^gatha世間一切慳，悉翳施光明。
^gatha猶如有大龍，興起雲雷電，
^gatha雨下極滂沛，充滿一切地。
^gatha如是信博聞，庶幾無慳貪，
^gatha施飲食豐足，樂勸增廣施。
^gatha如是極雷震，如天降時雨，
^gatha彼福雨廣大，施主之所雨。
^gatha錢財多名譽，得生於善處，
^gatha彼當受於福，死已生天上。」
^cb660b22佛說如是。生聞梵志聞佛所說，歡喜奉行。

^pb1^folio#agmm37中阿含經卷第三十七
^lb^au〔東晉罽賓三藏瞿曇僧伽提婆譯〕
^lb^ck149【何欲經】梵志品何欲經第八〔第三念誦〕
^cb660c2我聞如是：
一時，佛遊舍衛國，在勝林給孤獨園。
^cb660c3爾時，生聞梵志中後彷徉，往詣佛所，共相問訊，
却坐一面，白曰：「瞿曇！
欲有所問，聽乃敢陳。」
^cb660c5世尊告曰：「恣汝所問。」
梵志即便問曰：「瞿曇！
剎利何欲、何行、何立、何依、何訖耶？」
^cb660c6世尊答曰：「剎利者，欲得財物，行於智慧，
所立以刀，依於人民，以自在為訖。」
^cb660c8生聞梵志問曰：「瞿曇！
居士何欲、何行、何立、何依、何訖耶？」
^cb660c9世尊答曰：「居士者，欲得財物，行於智慧，
立以技術，依於作業，以作業竟為訖。」
^cb660c11生聞梵志問曰：「瞿曇！
婦人何欲、何行、何立、何依、何訖耶？」
^cb660c12世尊答曰：「婦人者，欲得男子，行於嚴飾，
立以兒子，依於無對，以自在為訖。」
^cb660c14生聞梵志問曰：「瞿曇！
偷劫何欲、何行、何立、何依、何訖耶？」
^cb660c15世尊答曰：「偷劫者，欲不與取，行隱藏處，
所立以刀，依於闇冥，以不見為訖。」
^cb660c17生聞梵志問曰：「瞿曇！
梵志何欲、何行、何立、何依、何訖耶？」
^cb660c18世尊答曰：「梵志者，欲得財物，行於智慧，
立以經書，依於齋戒，以梵天為訖。」
^cb660c20生聞梵志問曰：「瞿曇！
沙門何欲、何行、何立、何依、何訖耶？」
^cb660c21世尊答曰：「沙門者，欲得真諦，行於智慧，
所立以戒，依於無處，以涅槃為訖。」
^cb660c23生聞梵志白曰：「世尊！
我已知。善逝！我已解。
世尊！我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb660c26佛說如是。生聞梵志聞佛所說，歡喜奉行。
^lb^ck150【鬱瘦歌邏經】梵志品欝瘦歌邏經第九〔第三念誦〕
^cb661a2我聞如是：
一時，佛遊王舍城，在竹林加蘭哆園。
^cb661a3爾時，欝瘦歌邏梵志中後彷徉，往詣佛所，
共相問訊，却坐一面，白曰：「瞿曇！
欲有所問，聽乃敢陳。」
^cb661a5世尊告曰：「恣汝所問。」
欝瘦歌邏梵志即便問曰：「瞿曇！
梵志為四種姓施設四種奉事，為梵志施設奉事，
為剎利、居士、工師施設奉事。
瞿曇！梵志為梵志施設奉事，梵志應奉事梵志，
剎利、居士、工師亦應奉事梵志。
瞿曇！此四種姓應奉事梵志。
瞿曇！梵志為剎利施設奉事，剎利應奉事剎利，
居士、工師亦應奉事剎利。
瞿曇！此三種姓應奉事剎利。
瞿曇！梵志為居士施設奉事，居士應奉事居士，工師亦應奉事居士。
瞿曇！此二種姓應奉事居士。
瞿曇！梵志為工師施設奉事，工師應奉事工師，
誰復下賤，應施設奉事工師，唯工師奉事工師。」
^cb661a18世尊問曰：「梵志！諸梵志頗自知為四種姓施設四種奉事，
為梵志施設奉事，為剎利、居士、工師施設奉事耶？」
^cb661a20欝瘦歌邏梵志答曰：「不知也。
瞿曇！但諸梵志自作是說，我於此世，天及魔、
梵、沙門、梵志，從人至天，梵志不自知為四種姓施設四種奉事，
為梵志施設奉事，為剎利、居士、工師施設奉事。」
^cb661a24世尊告曰：「梵志！猶如有人，強與他肉，而作是說：
『士夫可食，當與我直。』
梵志！汝為諸梵志說亦復如是。
所以者何？梵志不自知為四種姓施設四種奉事，
為梵志施設奉事，為剎利、居士、工師施設奉事。」
^cb661a29世尊問曰：「梵志！云何奉事？
若有奉事，因奉事故，有如無勝者，為是奉事耶？
若有奉事，因奉事故，有勝無如者，為是奉事耶？
梵志！若奉事梵志，因奉事故，有如無勝者，為是奉事耶？
奉事剎利、居士、工師，因奉事故，有如無勝者，為是奉事耶？
梵志！若奉事梵志，因奉事故，有勝無如者，為是奉事耶？
奉事剎利、居士、工師，因奉事故，有勝無如者，為是奉事耶？」
^cb661b9欝瘦歌邏梵志答曰：「瞿曇！
若我奉事，因奉事故，有如無勝者，我不應奉事彼。
若我奉事，因奉事故，有勝無如者，我應奉事彼。
瞿曇！若奉事梵志，因奉事故，有如無勝者，我不應奉事彼。
奉事剎利、居士、工師，因奉事故，有如無勝者，我不應奉事彼。
瞿曇！若奉事梵志，因奉事故，有勝無如者，我應奉事彼。
奉事剎利、居士、工師，因奉事故，有勝無如者，我應奉事彼。」
^cb661b17世尊告曰：「梵志！若更有梵志來，非愚非癡，
亦非顛倒，心無顛倒，自由自在，我問彼梵志：『於意云何？
若有奉事，因奉事故，有如無勝者，為是奉事耶？
若有奉事，因奉事故，有勝無如者，為是奉事耶？
梵志！若奉事梵志，因奉事故，有如無勝者，為是奉事耶？
奉事剎利、居士、工師，因奉事故，有如無勝者，為是奉事耶？
梵志！若奉事梵志，因奉事故，有勝無如者，為是奉事耶？
奉事剎利、居士、工師，因奉事故，有勝無如者，為是奉事耶？』
^cb661b28「梵志！彼梵志非愚非癡，亦非顛倒，心無顛倒，
自由自在，答我曰：『瞿曇！
若我奉事，因奉事故，有如無勝者，我不應奉事彼。
若我奉事，因奉事故，有勝無如者，我應奉事彼。
瞿曇！若奉事梵志，因奉事故，有如無勝者，我不應奉事彼。
奉事剎利、居士、工師，因奉事故，有如無勝者，我不應奉事彼。
瞿曇！若奉事梵志，因奉事故，有勝無如者，我應奉事彼。
奉事剎利、居士、工師，因奉事故，有勝無如者，我應奉事彼。』」
^cb661c8世尊問曰：「梵志！於意云何？
若有奉事，因奉事故，失信、戒、博聞、庶幾、
智慧者，為是奉事耶？
若有奉事，因奉事故，增益信、戒、博聞、庶幾、
智慧者，為是奉事耶？
梵志！若奉事梵志，因奉事故，失信、戒、博聞、
庶幾、智慧者，為是奉事耶？
奉事剎利、居士、工師，因奉事故，失信、戒、
博聞、庶幾、智慧者，為是奉事耶？
梵志！若奉事梵志，因奉事故，增益信、戒、
博聞、庶幾、智慧者，為是奉事耶？
奉事剎利、居士、工師，因奉事故，增益信、
戒、博聞、庶幾、智慧者，為是奉事耶？」
^cb661c19欝瘦歌邏梵志答曰：「瞿曇！
若我奉事，因奉事故，失信、戒、博聞、庶幾、
智慧者，我不應奉事彼。
若我奉事，因奉事故，增益信、戒、博聞、庶幾、
智慧者，我應奉事彼。
瞿曇！若奉事梵志，因奉事故，失信、戒、博聞、
庶幾、智慧者，我不應奉事彼。
奉事剎利、居士、工師，因奉事故，失信、戒、
博聞、庶幾、智慧者，我不應奉事彼。
瞿曇！若奉事梵志，因奉事故，增益信、戒、
博聞、庶幾、智慧者，我應奉事彼。
奉事剎利、居士、工師，因奉事故，增益信、
戒、博聞、庶幾、智慧者，我應奉事彼。」
^cb661c29世尊告曰：「梵志！若更有梵志來，非愚非癡，
亦非顛倒，心無顛倒，自由自在，我問彼梵志：『於意云何？
若有奉事，因奉事故，失信、戒、博聞、庶幾、
智慧者，為是奉事耶？
若有奉事，因奉事故，增益信、戒、博聞、庶幾、
智慧者，為是奉事耶？
梵志！若奉事梵志，因奉事故，失信、戒、博聞、
庶幾、智慧者，為是奉事耶？
奉事剎利、居士、工師，因奉事故，失信、戒、
博聞、庶幾、智慧者，為是奉事耶？
梵志！若奉事梵志，因奉事故，增益信、戒、
博聞、庶幾、智慧者，為是奉事耶？
奉事剎利、居士、工師，因奉事故，增益信、
戒、博聞、庶幾、智慧者，為是奉事耶？』
^cb662a13「梵志！彼梵志非愚非癡，亦非顛倒，心無顛倒，
自由自在，亦如是答我曰：『瞿曇！
若我奉事，因奉事故，失信、戒、博聞、庶幾、
智慧者，我不應奉事彼。
若我奉事，因奉事故，增益信、戒、博聞、庶幾、
智慧者，我應奉事彼。
瞿曇！若奉事梵志，因奉事故，失信、戒、博聞、
庶幾、智慧者，我不應奉事彼。
奉事剎利、居士、工師，因奉事故，失信、戒、
博聞、庶幾、智慧者，我不應奉事彼。
瞿曇！若奉事梵志，因奉事故，增益信、戒、
博聞、庶幾、智慧者，我應奉事彼。
奉事剎利、居士、工師，因奉事故，增益信、
戒、博聞、庶幾、智慧者，我應奉事彼。』」
^cb662a25欝瘦歌邏梵志白曰：「瞿曇！
梵志為四種姓施設四種自有財物，為梵志施設自有財物，
為剎利、居士、工師施設自有財物。
瞿曇！梵志為梵志施設自有財物者，瞿曇！
梵志為梵志施設乞求自有財物，若梵志輕慢乞求者，
則便輕慢自有財物，輕慢自有財物已，則便失利。
猶如放牛人不能看牛者，則便失利。
如是，瞿曇！梵志為梵志施設乞求自有財物，
若梵志輕慢乞求者，則便輕慢自有財物，
輕慢自有財物已，則便失利。
^cb662b5「瞿曇！梵志為剎利施設自有財物者，瞿曇！
梵志為剎利施設弓箭自有財物，若剎利輕慢弓箭者，
則便輕慢自有財物，輕慢自有財物已，則便失利。
猶如放牛人不能看牛者，則便失利。`)