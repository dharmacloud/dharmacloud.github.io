jsonp(1,{"name":"dc","start":0},`^ak#vcpp【金剛經】
^bk#vcppdict<heading=詞典>〔金剛經詞典〕
^e<id=金剛般若波羅蜜經  wiki=true>
《金剛經》（梵：vájra-cchedikā-prajñā-pāramitā-sū）
是大乘佛教般若部經典之一，被尊為經中之王。
20世紀初出土於敦煌的《金剛經》，為唐朝咸通年間（868年）印刷，
是世界最早的印刷品之一，藏於大英圖書館。
^e<id=姚秦  wiki=true>
後秦（384年—417年），或稱姚秦，是十六國時期羌人姚萇建立的政權。
^e<id=三藏法師 wiki=true>
三藏法師（梵：tripiṭaka-ācārya；巴利：tipiṭaka-ācariya；直譯爲「三藏-阿闍梨」）
指精通佛教聖典「經、律、論」三藏並誦持不忘的僧侶。
^e<id=鳩摩羅什  wiki=true>
Kumārajīva，344年—413年5月28日，意譯童壽，龜玆國人。
古代著名的佛經翻譯家。
^e<id=玄奘 wiki=true>
古代著名的佛經翻譯家。
^e<id=如是我聞 wiki=true>
梵：Evaṃ mayā-śrutam，巴利：Evaṃ me-suttaṃ，
又譯為我聞如是、聞如是等。通常是佛經的開頭，「我」是指阿難自稱聞道於佛陀。
^e<id=一時>
ekaṃ-samayam  ，某個時候。
^e<id=佛 wiki=true>
Buddha，意譯為「覺者」。
^e<id=舍衛 wiki=舍衛城>
梵 Śrāvastī，巴利：Sāvatthī。
古印度恆河中游北岸拘薩羅國（Kosala）都城。佛教八大聖地之一。
^e<id=祇園精舍>
又稱祇園精舍（Jetavana-vihāra）位於印度北部北方邦舍衛城南郊，
由拘薩羅國富商給孤獨長者發願建造。
佛陀後半生大部份時間在此度過雨季，
現今流傳的經典，相當大的一部份是在這裡講說的。
^e<id=祇樹給孤獨園 wiki=true>
參見[[祗園精舍]]
^e<id=給孤獨 wiki=須達多>
須達多（巴利：Sudatta ），古印度喬薩羅國舍衛城富商。
為人樂善好施，常施給孤苦、獨夫等無依者，故又稱「給孤獨長者」(Anāthapiṇḍika)。
^e<id=比丘 wiki=true>
bhikṣu 音譯，佛教的出家人。
^e<id=苾芻 wiki=比丘>
bhikṣu 音譯，參見[[比丘]]
^e<id=爾時>
在那個時候
^e<id=世尊 wiki=true>
薄伽梵（梵：Bhagavān；巴利：Bhagavā)，是印度宗教對崇敬對象的稱號。
佛陀的十種稱號之一。
^e<id=衣 wiki=袈裟>
出家人的衣裝。
^e<id=鉢 wiki=true>
梵：pātra；巴利：patta，又寫作缽。佛教器具，原本是一類食器，也用作梵唄中的樂器，或是法器。
即「三衣一缽」中的「缽」，代表佛教的師承。
^e<id=乞食>
佛陀制定托缽，令出家眾不得從事生計營業，亦不可蓄存財富物質，
惟以延續色身、長養慧命之故，出家眾為滋養色身及令眾生種福田而乞食。
^e<id=婆伽婆>
Bhagavān音譯，參見[[世尊]]
^e<id=薄伽梵>
Bhagavān音譯，參見[[世尊]]
^e<id=舍婆提>
梵 Śrāvastī音譯，參見[[舍衛]]
^e<id=室羅筏>
梵 Śrāvastī音譯，參見[[舍衛]]
^e<id=逝多林>
梵 Jetavana音譯，參見[[祗園精舍]]

^pb1^bk#vcpp_bodhiruci<heading=流支>【金剛般若波羅蜜經】^lb^au【元魏天竺三藏菩提流支譯】
^lb^ck1〔序分第一〕
^lb如是我聞：一時
婆伽婆，在舍婆提城祇樹給^lb孤獨園，與大比丘眾千二百五十人俱。
爾時，^pb2世尊食時，著衣持鉢，入舍婆提大城乞食。
於^lb其城中，次第乞食已，還至本處。飯食訖，收衣^lb鉢，洗足已，如常敷座，結加趺坐，端身而住，正^lb念不動。

^lb^ck2〔護念付囑分第二〕
^pb3爾時，諸比丘來詣佛所，到已，頂禮佛足，右遶^lb三匝，退坐一面。
爾時，慧命須菩提，在大眾中，^lb即從座起，偏袒右肩，右膝著地，向佛合掌，恭^lb敬而立，白佛言：
「希有！世尊！如來、應供、正遍知，^lb善護念諸菩薩，善付囑諸菩薩。
^pb4住分第三^lb世尊！云何菩薩大乘中，發阿耨多羅三藐三^lb菩提心？應云何住？云何修行？云何降伏其心？」
^lb爾時，佛告須菩提：「善哉，善哉！須菩提！如汝所^lb說：
『如來善護念諸菩薩，善付囑諸菩薩。』
汝今^pb5諦聽，當為汝說。如菩薩大乘中，發阿耨多羅^lb三藐三菩提心，應如是住，如是修行，如是降^lb伏其心。」
須菩提白佛言：「世尊！如是。願樂欲聞。」
^ck3【大乘正宗】
^lb佛告須菩提：「諸菩薩生如是心：
『所有一切眾^lb生，眾生所攝，若卵生、若胎生、若濕生、若化生，^pb6若有色、若無色，若有想、若無想、若非有想非^lb無想，所有眾生界，眾生所攝，我皆令入無餘^lb涅槃而滅度之。』
如是滅度無量無邊眾生，實^lb無眾生得滅度者。
何以故？須菩提！若菩薩有^lb眾生相，即非菩薩。
何以故非？須菩提！若菩薩^pb7起眾生相、人相、壽者相，則不名菩薩。
^lb^ck4〔如實修行分第四〕
^lb「復次，須菩提！菩薩不住於事行於布施，無所^lb住行於布施，
不住色布施，不住聲、香、味、觸、法^lb布施。
須菩提！菩薩應如是布施，不住於相想。
^pb8何以故？若菩薩不住相布施，其福德聚不可^lb思量。
「須菩提！於汝意云何？東方虛空可思量^lb不？」
須菩提言：「不也，世尊！」
佛言：「如是，須菩提！南^lb西北方四維上下虛空，可思量不？」
須菩提言：^lb「不也，世尊！」
佛言：「如是，如是！須菩提！菩薩無住^pb9相布施，福德聚亦復如是不可思量。」
佛復告^lb須菩提：「菩薩但應如是行於布施。」
^ck5〔如來非有為分第五〕
^lb「須菩提！於意云何？可以相成就見如來不？」
須^lb菩提言：「不也，世尊！不可以相成就得見如來。
^pb10何以故？如來所說相，即非相。」
佛告須菩提：
「凡^lb所有相，皆是妄語。若見諸相非相，則非妄語。^lb如是諸相非相，則見如來。」
^ck6〔我空法分第六〕
^lb須菩提白佛言：
「世尊！頗有眾生，於未來世末^pb11世，得聞如是修多羅章句，生實相不？」
佛告須^lb菩提：「莫作是說：『頗有眾生，於未來世末世，得^lb聞如是修多羅章句，生實相不？』」
佛復告須菩^lb提：「有未來世末世，有菩薩摩訶薩，法欲滅時，^lb有持戒修福德智慧者，
於此修多羅章句，能^pb12生信心，以此為實。」
佛復告須菩提：「當知彼菩^lb薩摩訶薩，非於一佛二佛三四五佛所修行^lb供養，非於一佛二佛三四五佛所而種善根。」
^lb佛復告須菩提：「已於無量百千萬諸佛所修^lb行供養，無量百千萬諸佛所種諸善根。
聞是^pb13修多羅，乃至一念能生淨信。
須菩提！如來悉^lb知是諸眾生，如來悉見是諸眾生。須菩提！是^lb諸菩薩，生如是無量福德聚，取如是無量福^lb德。
何以故？須菩提！是諸菩薩，無復我相、眾生^lb相、人相、壽者相。
「須菩提！是諸菩薩，無法相，亦^pb14非無法相。無相，亦非無相。
何以故？須菩提！是^lb諸菩薩，若取法相，則為著我、人、眾生、壽者。
須^lb菩提！若是菩薩有法相，即著我相、人相、眾生^lb相、壽者相。
何以故？須菩提！不應取法，非不取^lb法。
以是義故，如來常說栰喻法門，是法應捨，^pb15非捨法故。」
^ck7【無得無說】

復次，佛告慧命須菩提：「須菩提！於^lb意云何？如來得阿耨多羅三藐三菩提耶？如^lb來有所說法耶？」
須菩提言：「如我解佛所說義，^lb無有定法如來得阿耨多羅三藐三菩提，亦^lb無有定法如來可說。
何以故？如來所說法，皆^pb16不可取不可說，非法非非法。
何以故？一切聖^lb人，皆以無為法得名。」
^lb^ck8〔具足功德校量分第七〕
^lb「須菩提！於意云何？若滿三千大千世界七寶，^lb以用布施。須菩提！於意云何？是善男子、善女^pb17人，所得福德，寧為多不？」
須菩提言：「甚多，婆伽^lb婆！甚多，修伽陀！彼善男子、善女人，得福甚多。
^lb何以故？世尊！是福德聚，即非福德聚，是故如^lb來說福德聚、福德聚。」
佛言：「須菩提！若善男子、^lb善女人，以滿三千大千世界七寶，持用布施。
^pb18若復於此經中，受持乃至四句偈等，為他人^lb說，其福勝彼無量不可數。
何以故？須菩提！一^lb切諸佛阿耨多羅三藐三菩提法，皆從此經^lb出。一切諸佛如來，皆從此經生。
須菩提！所謂^lb佛法、佛法者，即非佛法。
^ck9【一相無相】
「須菩提！於^pb19意云何？須陀洹能作是念：『我得須陀洹果。』不？」
^lb須菩提言：「不也，世尊！何以故？實無有法名須^lb陀洹。不入色聲香味觸法，是名須陀洹。」

佛言：「^lb須菩提！於意云何？斯陀含能作是念：『我得斯^lb陀含果。』不？」
須菩提言：「不也，世尊！何以故？實無^pb20有法名斯陀含。是名斯陀含。」
「須菩提！於意云^lb何？阿那含能作是念：『我得阿那含果。』不？」
須菩^lb提言：「不也，世尊！何以故？實無有法名阿那含。^lb是名阿那含。」
「須菩提！於意云何？阿羅漢能作^lb是念：『我得阿羅漢。』不？」
須菩提言：「不也，世尊！^pb21何以故？實無有法名阿羅漢。世尊！若阿羅漢^lb作是念：『我得阿羅漢。』即為著我、人、眾生、壽者。
^lb世尊！佛說我得無諍三昧，最為第一，世尊說^lb我是離欲阿羅漢。世尊！我不作是念：『我是離^lb欲阿羅漢。』
世尊！我若作是念：『我得阿羅漢。』世^pb22尊則不說我無諍行第一。以須菩提實無所^lb行，而名須菩提無諍、無諍行。」
^ck10【莊嚴淨土】
佛告須菩提：「於^lb意云何？如來昔在燃燈佛所，得阿耨多羅三^lb藐三菩提法不？」
須菩提言：「不也，世尊！如來在^lb燃燈佛所，於法實無所得阿耨多羅三藐三^pb23菩提。」
佛告須菩提：「若菩薩作是言：『我莊嚴佛^lb國土。』
彼菩薩不實語。何以故？須菩提！如來所^lb說莊嚴佛土者，則非莊嚴，是名莊嚴佛土。
是^lb故須菩提！諸菩薩摩訶薩，應如是生清淨心，^lb而無所住，不住色生心，不住聲、香、味、觸、法生^pb24心，應無所住而生其心。
「須菩提！譬如有人，身^lb如須彌山王。須菩提！於意云何？是身為大不？」
^lb須菩提言：「甚大，世尊！何以故？佛說非身，是名^lb大身。彼身非身，是名大身。」
^ck11【無為福勝】
佛言：「須菩提！如恒^lb河中所有沙數，如是沙等恒河，於意云何？是^pb25諸恒河沙，寧為多不？」
須菩提言：「甚多，世尊！但^lb諸恒河，尚多無數，何況其沙。」
佛言：「須菩提！我^lb今實言告汝。若有善男子、善女人，以七寶滿^lb爾所恒河沙數世界，以施諸佛如來。須菩提！^lb於意云何？彼善男子、善女人，得福多不？」
須菩^pb26提言：「甚多，世尊！彼善男子、善女人，得福甚多。」
^lb佛告須菩提：「以七寶滿爾數恒河沙世界，持^lb用布施。若善男子、善女人，於此法門，乃至受^lb持四句偈等，為他人說，而此福德，勝前福德^lb無量阿僧祇。
^pb27^ck12【尊重正教】
「復次，須菩提！隨所有處，說是法^pb28門，乃至四句偈等，當知此處，一切世間天人^lb阿修羅，皆應供養，如佛塔廟。
何況有人，盡能^lb受持讀誦此經。
須菩提！當知是人，成就最上^lb第一希有之法。若是經典所在之處，則為有^lb佛，若尊重似佛。」
^ck13【如法受持】
爾時，須菩提白佛言：「世尊！當^pb29何名此法門？我等云何奉持？」
佛告須菩提：「是^lb法門名為『金剛般若波羅蜜』。以是名字，汝當^lb奉持。何以故？須菩提！佛說般若波羅蜜，則非^lb般若波羅蜜。
「須菩提！於意云何？如來有所說^lb法不？」
須菩提言：「世尊！如來無所說法。」
「須菩提！^pb30於意云何？三千大千世界所有微塵，是為多^lb不？」
須菩提言：「彼微塵甚多。世尊！」
「須菩提！是諸^lb微塵，如來說非微塵，是名微塵。如來說世界，^lb非世界，是名世界。」
佛言：「須菩提！於意云何？可^lb以三十二大人相見如來不？」
須菩提言：「不也，^pb31世尊！何以故？如來說三十二大人相，即是非^lb相，是名三十二大人相。」
佛言：「須菩提！若有善^lb男子、善女人，以恒河沙等身命布施，若復有^lb人，於此法門中，乃至受持四句偈等，為他人^lb說，其福甚多無量阿僧祇。」
^ck14【離相寂滅】
爾時，須菩提聞說^pb32是經，深解義趣，涕淚悲泣，捫淚而白佛言：
「希^lb有，婆伽婆！希有，修伽陀！佛說如是甚深法門，^lb我從昔來所得慧眼，未曾得聞如是法門。」「何^lb以故？須菩提！佛說般若波^lb羅蜜，即非般若波羅蜜。」
「世尊！若復有人得聞是經，信心清淨，則^pb33生實相，當知是名成就第一希有功德。世尊！^lb是實相者則是非相。是故如來說名實相、實^lb相。
世尊！我今得聞如是法門，信解受持，不足^lb為難。若當來世其有眾生得聞是法門信解^lb受持，是人則為第一希有。
何以故？此人無我^pb34相、人相、眾生相、壽者相。
何以故？我相，即是非^lb相；人相、眾生相、壽者相，即是非相。
何以故？離^lb一切諸相，則名諸佛。」佛告須菩提：
「如是，如是！^lb若復有人得聞是經，不驚不怖不畏，當知是^lb人甚為希有。
何以故？須菩提！如來說第一波^pb35羅蜜，非第一波羅蜜。如來說第一波羅蜜者，^lb彼無量諸佛亦說波羅蜜，是名第一波羅蜜。
^lb「須菩提！如來說忍辱波羅蜜，即非忍辱波羅^lb蜜。
何以故？須菩提！如我昔為歌利王割截身^lb體。我於爾時，無我相、無眾生相、無人相、無壽^pb36者相，無相，亦非無相。
何以故？須菩提！我於往^lb昔節節支解時，若有我相、眾生相、人相、壽者^lb相，應生瞋恨。
須菩提！又念過去於五百世，作^lb忍辱仙人，於爾所世，無我相、無眾生相、無人^lb相、無壽者相。
是故須菩提！菩薩應離一切相，^pb37發阿耨多羅三藐三菩提心。
何以故？若心有^lb住，則為非住。不應住色生心，不應住聲、香、味、^lb觸、法生心，應生無所住心。是故佛說：『菩薩心^lb不住色布施。』
須菩提！菩薩為利益一切眾生，^lb應如是布施。」
須菩提言：「世尊！一切眾生相，即^pb38是非相。何以故？如來說：『一切眾生，即非眾生。』」
^lb「須菩提！如來是真語者、實語者、如語者、不異^lb語者。
須菩提！如來所得法，所說法，無實無妄^lb語。
^lb真如分第八^pb39「須菩提！譬如有人入闇，則無所見。若菩薩心^lb住於事而行布施，亦復如是。
須菩提！譬如人^lb有目，夜分已盡，日光明照，見種種色。若菩薩^lb不住於事行於布施，亦復如是。
「復次，須菩提！^lb若有善男子、善女人，能於此法門，受持讀誦^pb40修行，則為如來以佛智慧，悉知是人，悉見是^lb人，悉覺是人，皆得成就無量無邊功德聚。
^ck15【持經功德】
「須^lb菩提！若有善男子、善女人，初日分以恒河沙^lb等身布施，中日分復以恒河沙等身布施，後^lb日分復以恒河沙等身布施，如是捨恒河沙^pb41等無量身，如是百千萬億那由他劫以身布^lb施。
若復有人，聞此法門，信心不謗，其福勝彼^lb無量阿僧祇，何況書寫受持讀誦修行，為人^lb廣說。
^lb利益分第九^pb42「須菩提！以要言之，是經有不可思議不可稱^lb量無邊功德。
此法門，如來為發大乘者說，為^lb發最上乘者說。
若有人能受持讀誦修行此^lb經，廣為人說，如來悉知是人，悉見是人，
皆成^lb就不可思議不可稱無有邊無量功德聚。如^pb43是人等，則為荷擔如來阿耨多羅三藐三菩^lb提。
何以故？須菩提！若樂小法者，則於此經，不^lb能受持讀誦修行，為人解說。若有我見眾生^lb見人見壽者見，於此法門，能受持讀誦修行^lb為人解說者，無有是處。
「須菩提！在在處處，若^pb44有此經，一切世間天、人、阿修羅所應供養。當^lb知此處，則為是塔，皆應恭敬，作禮圍繞，以諸^lb華香而散其處。
^ck16【能淨業障】
「復次，須菩提！若善男子、善女^lb人，受持讀誦此經，為人輕賤。
何以故？是人先^lb世罪業，應墮惡道，以今世人輕賤故，先世罪^pb45業則為消滅，當得阿耨多羅三藐三菩提。
「須^lb菩提！我念過去無量阿僧祇阿僧祇劫，於燃^lb燈佛前，得值八十四億那由他百千萬諸佛，^lb我皆親承供養，無空過者。須菩提！如是無量^lb諸佛，我皆親承供養，無空過者。
若復有人，於^pb46後世末世，能受持讀誦修行此經，
所得功德，^lb我所供養諸佛功德，於彼百分不及一，千萬^lb億分，乃至算數譬喻所不能及。
「須菩提！若有^lb善男子、善女人，於後世末世，有受持讀誦修^lb行此經，所得功德，若我具說者，或有人聞，心^pb47則狂亂，疑惑不信。
須菩提！當知是法門不可^lb思議，果報亦不可思議。」
^lb^ck17〔斷疑分第十〕
^lb爾時，須菩提白佛言：「世尊！云何菩薩發阿耨^lb多羅三藐三菩提心？云何住？云何修行？云何^pb48降伏其心？」
佛告須菩提：「菩薩發阿耨多羅三^lb藐三菩提心者，當生如是心：『我應滅度一切^lb眾生，令入無餘涅槃界。如是滅度一切眾生^lb已，而無一眾生實滅度者。』
何以故？須菩提！若^lb菩薩有眾生相、人相、壽者相，則非菩薩。
何以^pb49故？須菩提！實無有法，名為菩薩發阿耨多羅^lb三藐三菩提心者。
「須菩提！於意云何？如來於^lb燃燈佛所，有法得阿耨多羅三藐三菩提不？」
^lb須菩提白佛言：「不也！世尊！如我解佛所說義，^lb佛於燃燈佛所，無有法得阿耨多羅三藐三^pb50菩提。」
佛言：「如是，如是！須菩提！實無有法，如來^lb於燃燈佛所得阿耨多羅三藐三菩提。
須菩^lb提！若有法如來得阿耨多羅三藐三菩提者，^lb燃燈佛則不與我受記：『汝於來世，當得作佛，^lb號釋迦牟尼。』
以實無有法，得阿耨多羅三藐^pb51三菩提，是故燃燈佛與我受記，作如是言：『摩^lb那婆！汝於來世，當得作佛，號釋迦牟尼。』
何以^lb故？須菩提！言如來者，即實真如。
「須菩提！若有^lb人言：『如來得阿耨多羅三藐三菩提。』者，是人^lb不實語。須菩提！實無有法，佛得阿耨多羅三^pb52藐三菩提。
須菩提！如來所得阿耨多羅三藐^lb三菩提，於是中不實不妄語。是故如來說：『一^lb切法皆是佛法。』
須菩提！所言一切法、一切法^lb者，即非一切法，是故名一切法。
「須菩提！譬如^lb有人，其身妙大。」
須菩提言：「世尊！如來說人身^pb53妙大，則非大身，是故如來說名大身。」
佛言：「須^lb菩提！菩薩亦如是。若作是言：『我當滅度無量^lb眾生。』則非菩薩。」
佛言：「須菩提！於意云何？頗有^lb實法名為菩薩？」
須菩提言：「不也，世尊！實無^lb有法名為菩薩。」

「是故佛說：『一切法無眾生、無^pb54人、無壽者。』
須菩提！若菩薩作是言：『我莊嚴佛^lb國土。』是不名菩薩。
何以故？如來說莊嚴佛土、^lb莊嚴佛土者，即非莊嚴，是名莊嚴佛國土。
須^lb菩提！若菩薩通達無我、無我法者，如來說名^lb真實菩薩。
^ck18【一體同觀】
「須菩提！於意云何？如來有肉眼不？」
^pb55須菩提言：「如是，世尊！如來有肉眼。」
佛言：「須菩^lb提！於意云何？如來有天眼不？」
須菩提言：「如是，^lb世尊！如來有天眼。」
佛言：「須菩提！於意云何？如^lb來有慧眼不？」
須菩提言：「如是，世尊！如來有慧^lb眼。」
佛言：「須菩提！於意云何？如來有法眼不？」
須^pb56菩提言：「如是，世尊！如來有法眼。」
佛言：「須菩提！^lb於意云何？如來有佛眼不？」
須菩提言：「如是，世^lb尊！如來有佛眼。」
佛言：「須菩提！於意云何？如恒^lb河中所有沙，佛說是沙不？」
須菩提言：「如是，世^lb尊！如來說是沙。」
佛言：「須菩提！於意云何？如一^pb57恒河中所有沙，有如是等恒河，是諸恒河所^lb有沙數佛世界，如是世界，寧為多不？」
須菩提^lb言：「彼世界甚多。世尊！」
佛告須菩提：「爾所世界^lb中，所有眾生，若干種心住，如來悉知。
何以故？^lb如來說諸心住，皆為非心住，是名為心住。
何^pb58以故？須菩提！過去心不可得，現在心不可得，^lb未來心不可得。
^ck19【法界通化】
「須菩提！於意云何？若有人以^lb滿三千大千世界七寶持用布施，是善男子、^lb善女人，以是因緣，得福多不？」
須菩提言：「如是，^lb世尊！此人以是因緣，得福甚多。」
佛言：「如是，如^pb59是！須菩提！彼善男子、善女人，以是因緣，得福^lb德聚多。
須菩提！若福德聚有實，如來則不說^lb福德聚、福德聚。
^ck20【離色離相】
「須菩提！於意云何？佛可以具^lb足色身見不？」
須菩提言：「不也，世尊！如來不應^lb以色身見。
何以故？如來說具足色身，即非具^pb60足色身，是故如來說名具足色身。」
佛言：「須菩^lb提！於意云何？如來可以具足諸相見不？」
須菩^lb提言：「不也，世尊！如來不應以具足諸相見。
何^lb以故？如來說諸相具足，即非具足，是故如來^lb說名諸相具足。」
^ck21【非說所說】


佛言：「須菩提！於意云何？汝謂^pb61如來作是念：『我當有所說法。』耶？須菩提！莫作^lb是念。何以故？若人言：『如來有所說法。』即為謗^lb佛，不能解我所說故。
何以故？須菩提！如來說^lb法、說法者，無法可說，是名說法。」
爾時，慧命須^lb菩提白佛言：「世尊！頗有眾生，於未來世，聞說^pb62是法，生信心不？」
佛言：「須菩提！彼非眾生，非不^lb眾生。
何以故？須菩提！眾生、眾生者，如來說非^lb眾生，是名眾生。」
^ck22【無法可得】
佛言：「須菩提！於意云何？如來^lb得阿耨多羅三藐三菩提耶？」
須菩提言：「不也！^lb世尊！世尊，無有少法如來得阿耨多羅三藐^pb63三菩提。」
佛言：「如是，如是！須菩提！我於阿耨多^lb羅三藐三菩提，乃至無有少法可得，是名阿^lb耨多羅三藐三菩提。
^ck23【淨心行善】
「復次，須菩提！是法平等，^lb無有高下，是名阿耨多羅三藐三菩提。
以無^lb眾生、無人、無壽者，得平等阿耨多羅三藐三^pb64菩提，一切善法得阿耨多羅三藐三菩提。
須^lb菩提！所言善法、善法者，如來說非善法，是名^lb善法。
^ck24【福智無比】
「須菩提！三千大千世界中，所有諸須彌^lb山王，如是等七寶聚，有人持用布施，
若人以^lb此般若波羅蜜經，乃至四句偈等，受持讀誦，^pb65為他人說，於前福德，百分不及一，千分不及^lb一，百千萬分不及一，歌羅分不及一，數分不^lb及一，優波尼沙陀分不及一，乃至算數譬喻^lb所不能及。
^ck25【化無所化】
「須菩提！於意云何？汝謂如來作是^lb念：『我度眾生。』耶？須菩提！莫作是念。
何以故？實^pb66無有眾生如來度者。」佛言：「須菩提！若有實眾^lb生如來度者，如來則有我、人、眾生、壽者相。
須^lb菩提！如來說：『有我者，則非有我，而毛道凡夫^lb生者以為有我。』
須菩提！毛道凡夫生者，如來^lb說名非生，是故言毛道凡夫生。
^ck26【法身非相】
「須菩提！於意^pb67云何？可以相成就得見如來不？」
須菩提言：「如^lb我解如來所說義，不以相成就得見如來。」
佛^lb言：「如是，如是！須菩提！不以相成就得見如來。」
^lb佛言：「須菩提！若以相成就觀如來者，轉輪聖^lb王應是如來，是故非以相成就得見如來。」
爾^pb68時，世尊而說偈言：
^lb^gatha「若以色見我．以音聲求我．是人行邪道，^lb^gatha不能見如來。
彼如來妙體．即法身諸佛，^lb^gatha法體不可見．彼識不能知。
^ck27【無斷無滅】
^lb「須菩提！於意云何？如來可以相成就得阿耨^pb69多羅三藐三菩提？
須菩提！莫作是念：『如來^lb以相成就得阿耨多羅三藐三菩提。』
須菩提！^lb汝若作是念：『菩薩發阿耨多羅三藐三菩提^lb心者，說諸法斷滅相。』須菩提！莫作是念。
菩薩^lb發阿耨多羅三藐三菩提心者，不說諸法斷滅相。^pb70何以故？菩薩摩訶薩發阿耨多羅三藐三菩^lb提心者，於法不說斷滅相故。
^ck28【不受不貪】
「須菩提！若善男^lb子、善女人，以滿恒河沙等世界七寶，持用布^lb施。
若有菩薩，知一切法無我，得無生法忍。此^lb功德勝前所得福德。
須菩提！以諸菩薩不取^pb71福德故。」
須菩提白佛言：「世尊！菩薩不取福德？」
^lb佛言：「須菩提！菩薩受福德，不取福德，是故菩^lb薩取福德。
^ck29【威儀寂靜】
「須菩提！若有人言：『如來若去若來^lb若住、若坐若臥。』是人不解我所說義。
何以故？^lb如來者，無所至去，無所從來，故名如來。
^ck30【一合理相】
「須菩^pb72提！若善男子、善女人，以三千大千世界微塵。^lb復以爾許微塵世界，碎為微塵阿僧祇。須菩^lb提！於意云何？是微塵眾，寧為多不？」
須菩提言：「^lb彼微塵眾甚多。
世尊！何以故？若是微塵眾實^lb有者，佛則不說是微塵眾。
何以故？佛說微塵^pb73眾，則非微塵眾，是故佛說微塵眾。
世尊！如來^lb所說三千大千世界，則非世界，是故佛說三^lb千大千世界。
何以故？若世界實有者，則是一^lb合相。如來說一合相，則非一合相，是故佛說^lb一合相。」
佛言：「須菩提！一合相者，則是不可說，^pb74但凡夫之人，貪著其事。
^ck31〔知見不生〕
何以故？須菩提！若人^lb如是言：『佛說我見、人見、眾生見、壽者見。』須菩^lb提！於意云何？是人所說，為正語不？」
須菩提言：^lb「不也，世尊！
何以故？世尊！如來說我見、人見、眾^lb生見、壽者見，即非我見、人見、眾生見、壽者見，^pb75是名我見、人見、眾生見、壽者見。」
「須菩提！菩薩^lb發阿耨多羅三藐三菩提心者，於一切法，應^lb如是知，如是見，如是信，如是不住法相。
何以^lb故？須菩提！所言法相、法相者，如來說即非法^lb相，是名法相。
^ck32〔應化非真〕
須菩提！若有菩薩摩訶薩以滿^pb76無量阿僧祇世界七寶，持用布施。
若有善男^lb子、善女人，發菩薩心者，於此般若波羅蜜經，^lb乃至四句偈等，受持讀誦，為他人說，其福勝^lb彼無量阿僧祇。
云何為人演說而不名說，是^lb名為說。」
爾時世尊而說偈言：^pb77不住道分第十一^lb^gatha「一切有為法．如星、翳、燈、幻．露、泡、夢、電、雲，^lb^gatha應作如是觀。」
^lb流通分第十二^lb佛說是經已，長老須菩提，及諸比丘、比丘尼、^pb78優婆塞、優婆夷、菩薩摩訶薩，一切世間天、人、^lb阿修羅、乾闥婆等，聞佛所說，皆大歡喜，信受^lb奉行。
^pb1^bk#vcpp_kumarajiva<heading=羅什>【金剛般若波羅蜜經】^lb^gatha^au【．．．姚秦．三藏法師．鳩摩羅什譯】
^lb^ck1【法會因由】
如是我聞：一時，
佛在舍衛國祇樹給孤獨園，^lb與大比丘眾千二百五十人俱。
爾時，世尊食^lb時，著衣持缽，入舍衛大城乞食。
於其城中，次^pb2第乞已，還至本處。飯食訖，收衣缽，洗足已，敷^lb座而坐。

^ck2【善現啟請】

時長老須菩提，在大眾中，即從座起，^lb偏袒右肩，右膝著地，合掌恭敬，而白佛言：
希^lb有，世尊！如來善護念諸菩薩，善付囑諸菩薩。
^lb世尊！善男子、善女人發阿耨多羅三藐三菩^pb3提心，應云何住？云何降伏其心？
佛言：善哉、善^lb哉！須菩提，如汝所說，
如來善護念諸菩薩，善^lb付囑諸菩薩。
汝今諦聽，當為汝說！善男子、善^lb女人發阿耨多羅三藐三菩提心，應如是住、^lb如是降伏其心。」 
「唯然，世尊！」願樂欲聞。
^ck3【大乘正宗】
佛告須^pb4菩提∶諸菩薩摩訶薩，應如是降伏其心，
所有^lb一切眾生之類，若卵生、若胎生、若濕生、若化^lb生、若有色、若無色、若有想、若無想、若非有想^lb非無想，我皆令入無餘涅槃而滅度之；
如是^lb滅度無量無數無邊眾生，實無眾生得滅度^pb5者。

何以故？須菩提，若菩薩有我相、人相、眾生^lb相、壽者相，即非菩薩。
^ck4【妙行無住】
復次，須菩提，菩薩於法，^lb應無所住行於布施。
所謂不住色布施，不住^lb聲、香、味、觸、法布施。
須菩提，菩薩應如是布施，^lb不住於相。
何以故？若菩薩不住相布施，其福^pb6德不可思量。
須菩提！於意云何，東方虛空，可^lb思量不？
不也，世尊！
須菩提！南西北方、四維上^lb下虛空，可思量不？
不也，世尊！
須菩提！菩薩無^lb住相布施，福德亦復如是不可思量。
須菩提，^lb菩薩但應如所教住。
^ck5【如理實見】
須菩提！於意云何，可以^pb7身相見如來不？
不也，世尊，不可以身相得見如來！
^lb何以故？如來所說身相，即非身相。
佛告^lb須菩提：
凡所有相，皆是虛妄！若見諸相、非相，^lb則見如來！
^ck6【正信希有】
須菩提白佛言：
世尊！頗有眾生，得^lb聞如是言說章句，生實信不？
佛告須菩提：莫^pb8作是說。
如來滅後，後五百歲，有持戒修福者，
^lb於此章句能生信心，以此為實。
當知是人，不^lb於一佛、二佛、三四五佛而種善根，
已於無量^lb千萬佛所種諸善根，
聞是章句，乃至一念，生^lb淨信者，
須菩提，如來悉知、悉見，是諸眾生得^pb9如是無量福德。
何以故？是諸眾生無復我相、^lb人相、眾生相、壽者相，
無法相，亦無非法相。
何^lb以故？是諸眾生若心取相，則為著我、人、眾生、^lb壽者。若取法相，即著我、人、眾生、壽者；
何以故？^lb若取非法相，即著我、人、眾生、壽者。
是故，不應^pb10取法、不應取非法！
以是義故，如來常說，汝等^lb比丘知我說法如筏喻者。法尚應捨，何況非^lb法！
^ck7【無得無說】

須菩提，於意云何，如來得阿耨多羅三藐^lb三菩提耶，如來有所說法耶？
須菩提言：如我^lb解佛所說義，無有定法名阿耨多羅三藐三^pb11菩提，亦無有定法如來可說。
何以故？如來所^lb說法皆不可取、不可說，非法、非非法。
所以者^lb何？一切賢聖皆以無為法而有差別。
^ck8【依法出生】
須菩提，^lb於意云何，若人滿三千大千世界七寶以用^lb布施 ，是人所得福德寧為多不？
須菩提言：甚^pb12多，世尊！
何以故？是福德即非福德性，是故如^lb來說福德多。

若復有人，於此經中受持乃至^lb四句偈等，為他人說，其福勝彼。
何以故？須菩^lb提，一切諸佛，及諸佛阿耨多羅三藐三菩提^lb法，皆從此經出。
須菩提，所謂佛法者，即非佛^pb13法！
^ck9【一相無相】
須菩提，於意云何，須陀洹能作是念『我得^lb須陀洹果』不？
須菩提言：不也，世尊！何以故？須^lb陀洹，名為入流，而無所入；不入色、聲、香、味、觸、^lb法，是名須陀洹。

須菩提，於意云何，斯陀含能^lb作是念『我得斯陀含果』不？
須菩提言：「不也，世^pb14尊！何以故？斯陀含，名一往來，而實無往來，是^lb名斯陀含。」
「須菩提，於意云何，阿那含能作是念^lb『我得阿那含果』不？」
須菩提言：「不也，世尊！何^lb以故？阿那含，名為不來，而實無來，是故名^lb阿那含。」
「須菩提，於意云何，阿羅漢能作是念^pb15『我得阿羅漢道』不？」
須菩提言：「不也，世尊！何以^lb故？實無有法名阿羅漢！世尊，若阿羅漢作是念^lb『我得阿羅漢道』，即為著我、人、眾生、壽者。
世^lb尊！佛說我得無諍三昧，人中最為第一，是第^lb一離欲阿羅漢。我不作是念：『我是離欲阿羅^pb16漢』。
世尊，我若作是念『我得阿羅漢道』，世尊則^lb不說『須菩提是樂阿蘭那行』者！以須菩提實^lb無所行，而名須菩提是樂阿蘭那行！」
^ck10【莊嚴淨土】
佛告須^lb菩提：「於意云何，如來昔在然燈佛所，於法有^lb所得不？」
「不也，世尊，如來在然燈佛所，於法實^pb17無所得。」
「須菩提，於意云何，菩薩莊嚴佛土不？」
^lb不也，世尊！何以故？莊嚴佛土者，則非莊嚴，是^lb名莊嚴。
是故，須菩提，諸菩薩摩訶薩應如是^lb生清淨心，不應住色生心，不應住聲、香、味、觸、^lb法生心，應無所住而生其心。
「須菩提！譬如有^pb18人，身如須彌山王。於意云何，是身為大不？」
須^lb菩提言：「甚大，世尊！何以故？佛說非身，是名大^lb身。」
^ck11【無為福勝】
「須菩提，如恒河中所有沙數，如是沙等恒^lb河，於意云何，是諸恒河沙寧為多不？」 
須菩提^lb言：「甚多，世尊！但諸恒河尚多無數，何況其沙！」
^pb19「須菩提，我今實言告汝，若有善男子善女人，^lb以七寶滿爾所恒河沙數三千大千世界，以^lb用布施，得福多不？」
須菩提言：「甚多，世尊！」
佛告^lb須菩提∶「若善男子善女人，於此經中乃至受^lb持四句偈等，為他人說，而此福德勝前福德。
^pb20^ck12【尊重正教】
復次，須菩提，隨說是經乃至四句偈等，當知^lb此處，一切世間天、人、阿修羅皆應供養，如佛^lb塔廟。
何況有人，盡能受持、讀誦！
須菩提！當知^lb是人成就最上第一希有之法！若是經典所^lb在之處，則為有佛，若尊重弟子。」
^ck13【如法受持】
爾時，須菩提^pb21白佛言：「世尊，當何名此經，我等云何奉持？」
佛^lb告須菩提：「是經名為『金剛般若波羅』。以是^lb名字，汝當奉持。所以者何？須菩提，佛說般若^lb波羅蜜，則非般若波羅蜜。」
「須菩提，於意云何，^lb如來有所說法不？」
須菩提白佛言：「世尊！如來^pb22無所說。」
「須菩提，於意云何，三千大千世界所^lb有微塵，是為多不？」
須菩提言：「甚多，世尊！」
「須菩^lb提，諸微塵如來說非微塵，是名微塵；如來說^lb世界非世界，是名世界。」
「須菩提，於意云何，可^lb以三十二相見如來不？」
「不也，世尊，不可以三^pb23十二相得見如來！何以故？如來說三十二相^lb即是非相，是名三十二相。」
「須菩提，若有善男^lb子善女人，以恒河沙等身命布施；若復有人，^lb於此經中乃至受持四句偈等，為他人說，其^lb福甚多。」
^ck14【離相寂滅】
爾時，須菩提聞說是經，深解義趣，涕^pb24淚悲泣而白佛言：
「希有，世尊！佛說如是甚深^lb經典！我從昔來所得慧眼，未曾得聞如是之經！
^lb世尊，若復有人得聞是經，信心清淨，則生^lb實相，當知是人成就第一希有功德！世尊！是^lb實相者，則是非相，是故如來說名實相。
世尊，^pb25我今得聞如是經典，信解受持，不足為難。若^lb當來世，後五百歲，其有眾生得聞是經，信解^lb受持，是人則為第一希有！
何以故？此人無我^lb相、人相、眾生相、壽者相。
所以者何？我相即是^lb非相，人相、眾生相、壽者相，即是非相。
何以故？^pb26離一切諸相，則名諸佛。」佛告須菩提：
「如是、如^lb是！若復有人得聞是經，不驚、不怖、不畏，當知^lb是人甚為希有！
何以故？須菩提，如來說第一^lb波羅蜜，非第一波羅蜜，是名第一波羅蜜。
^lb須菩提，忍辱波羅蜜，如來說非忍辱波羅蜜。
^pb27何以故？須菩提，如我昔為歌利王割截身體。^lb我於爾時，無我相、無人相、無眾生相、無壽者^lb相。
何以故？我於往昔節節支解時，若有我相、^lb人相、眾生相、壽者相，應生瞋恨。
須菩提！又念^lb過去，於五百世作忍辱仙人。於爾所世，無我^pb28相、無人相、無眾生相、無壽者相。
是故，須菩提，^lb菩薩應離一切相發阿耨多羅三藐三菩提^lb心，不應住色生心，不應住聲、香、味、觸、法生心，^lb應生無所住心。
若心有住，則為非住！是故佛^lb說：『菩薩心不應住色布施。』
須菩提，菩薩為利^pb29益一切眾生，應如是布施。
如來說一切諸相^lb即是非相；又說一切眾生則非眾生。
須菩提，^lb如來是真語者、實語者、如語者、不誑語者、不^lb異語者。
須菩提，如來所得法，此法無實無虛。
^lb須菩提，若菩薩心住於法而行布施，如人^pb30入闇，則無所見；
若菩薩心不住法而行布施，如^lb人有目日光明，照見種種色。
須菩提，當來之^lb世，若有善男子、善女人能於此經受持、讀誦，^lb則為如來以佛智慧，悉知是人、悉見是人，皆^lb得成就無量無邊功德。
^ck15【持經功德】
須菩提，若有善男子、^pb31善女人，初日分以恒河沙等身布施，中日分^lb復以恒河沙等身布施，後日分亦以恒河沙^lb等身布施，如是無量百千萬億劫以身布施；
^lb若復有人聞此經典，信心不逆，其福勝彼。何^lb況書寫、受持、讀誦、為人解說！
須菩提，以要言^pb32之，是經有不可思議、不可稱量无邊功德！
如^lb來為發大乘者說、為發最上乘者說！
若有人^lb能受持、讀誦、廣為人說，如來悉知是人、悉見^lb是人！
皆得成就不可量、不可稱、無有邊、不可^lb思議功德！如是人等，則為荷擔如來阿耨多^pb33羅三藐三菩提！
何以故？須菩提，若樂小法者，^lb著我見、人見、眾生見、壽者見，則於此經不能^lb聽受、讀誦、為人解說！
須菩提，在在處處若有^lb此經，一切世間天、人、阿修羅所應供養！當知^lb此處則為是塔。皆應恭敬，作禮圍繞，以諸華^pb34香而散其處！
^ck16【能淨業障】
復次，須菩提，善男子、善女人受^lb持、讀誦此經，若為人輕賤，
是人先世罪業，應^lb墮惡道，以今世人輕賤故，先世罪業則為消^lb滅，當得阿耨多羅三藐三菩提！
須菩提，我念^lb過去無量阿僧祇劫，於然燈佛前，得值八百^pb35四千萬億那由他諸佛，悉皆供養承事，無空^lb過者！
若復有人於後末世能受持、讀誦此經，
^lb所得功德於我所供養諸佛功德， 百分不及^lb一，千萬億分、乃至算數譬喻所不能及！
須菩^lb提，若善男子、善女人，於後末世，有受持、讀誦^pb36此經所得功德，我若具說者，或有人聞，心則^lb狂亂、狐疑不信！
須菩提，當知是經義不可思^lb議，果報亦不可思議！」
^ck17【究竟無我】
爾時，須菩提白佛言：「世尊，善^lb男子、善女人發阿耨多羅三藐三菩提^lb心，云何應住、云何降伏其心？」
佛告須菩提：「善^pb37男子、善女人，發阿耨多羅三藐三菩提者，^lb當生如是心：『我應滅度一切眾生。滅度一切^lb眾生已，而無有一眾生實滅度者。』
何以故？須^lb菩提，若菩薩有我相、人相、眾生相、壽者相，則^lb非菩薩！
所以者何？須菩提，實無有法，發阿耨^pb38多羅三藐三菩提者！」
「須菩提，於意云何，如^lb來於然燈佛所，有法得阿耨多羅三藐三菩^lb提不？」
「不也，世尊，如我解佛所說義，佛於然燈^lb佛所，無有法得阿耨多羅三藐三菩提！」
佛言：「^lb如是、如是！須菩提，實無有法，如來得阿耨多^pb39羅三藐三菩提！
須菩提，若有法如來得阿耨^lb多羅三藐三菩提者，然燈佛則不與我受記：^lb『汝於來世，當得作佛，號釋迦牟尼。』
以實無有^lb法，得阿耨多羅三藐三菩提！是故，然燈佛與^lb我受記，作是言：『汝於來世，當得作佛，號釋迦^pb40牟尼。』
何以故？如來者，即諸法如義！
若有人言^lb『如來得阿耨多羅三藐三菩提』。須菩提，實無^lb有法，佛得阿耨多羅三藐三菩提！
須菩提，如^lb來所得阿耨多羅三藐三菩提，於是中，無實^lb無虛。是故如來說一切法皆是佛法！
須菩提，^pb41所言一切法者，即非一切法，是故名一切法！」
^lb「須菩提，譬如人身長大。」
須菩提言：「世尊，如來^lb說人身長大，則為非大身，是名大身。」
「須菩提，^lb菩薩亦如是！若作是言『我當滅度無量眾生』，^lb則不名菩薩！
何以故？須菩提，實無有法，名為^pb42菩薩！」


是故佛說，『一切法無我、無人、無眾生、無^lb壽者』。
須菩提，若菩薩作是言：『我當莊嚴佛土』，^lb是不名菩薩！
何以故？如來說莊嚴佛土者，即^lb非莊嚴，是名莊嚴。
須菩提，若菩薩通達無我^lb法者，如來說名真是菩薩！」
^ck18【一體同觀】
「須菩提，於意云何，^pb43如來有肉眼不？」
「如是，世尊，如來有肉眼！」
「須菩^lb提，於意云何，如來有天眼不？」
「如是，世尊！如來^lb有天眼！」
「須菩提，於意云何，如來有慧眼不？」
「如^lb是，世尊！如來有慧眼！」
「須菩提，於意云何，如來^lb有法眼不？」
「如是，世尊！如來有法眼！」
「須菩提，於^pb44意云何，如來有佛眼不？」
「如是，世尊！如來有佛^lb眼！」
「須菩提，於意云何，恒河中所有沙，佛說^lb是沙不？」
「如是，世尊！如來說是沙！」
「須菩提，於意^lb云何，如一恒河中所有沙，有如是等恒河，^lb是諸恒河所有沙數佛世界，如是寧為多不？」
^pb45「甚多，世尊！」
佛告須菩提：「爾所國土中所有眾^lb生若干種心，如來悉知。
何以故？如來說諸心^lb皆為非心，是名為心！
所以者何？須菩提，過去^lb心不可得、現在心不可得、未來心不可得！」
^ck19【法界通化】
「須^lb菩提，於意云何，若有人滿三千大千世界七^pb46寶以用布施，是人以是因緣得福多不？」
「如是，^lb世尊！此人以是因緣得福甚多！」

「須菩提，若福^lb德有實，如來不說得福德多，以福德無故，如^lb來說得福德多！」
^ck20【離色離相】
「須菩提，於意云何，佛可以具^lb足色身見不？」
「不也，世尊！如來不應以具足色^pb47身見！
何以故？如來說具足色身，即非具足色^lb身，是名具足色身！」
「須菩提，於意云何，如來可^lb以具足諸相見不？」
「不也，世尊！如來不應以具^lb足諸相見！
何以故？如來說諸相具足，即非具^lb足，是名諸相具足！」
^ck21【非說所說】


「須菩提，汝勿謂如來作是^pb48念『我當有所說法』！莫作是念！何以故？若人言^lb如來有所說法，即為謗佛！不能解我所說故！
^lb須菩提，說法者，無法可說，是名說法！」
爾時，慧^lb命須菩提白佛言：「世尊，頗有眾生，於未來世，^lb聞說是法，生信心不？」
佛言：「須菩提，彼非眾生，^pb49非不眾生！
何以故？須菩提，眾生眾生者，如來^lb說非眾生，是名眾生！」
^ck22【無法可得】

須菩提白佛言：「世尊，佛^lb得阿耨多羅三藐三菩提，為無所得耶？」
佛言：^lb「如是、如是！須菩提，我於阿耨多羅三藐三菩^lb提，乃至無有少法可得，是名阿耨多羅三藐^pb50三菩提！
^ck23【淨心行善】
復次，須菩提，是法平等，無有高下，是^lb名阿耨多羅三藐三菩提！
以無我、無人、無眾^lb生、無壽者，修一切善法，則得阿耨多羅三藐^lb三菩提！
須菩提，所言善法者，如來說非善^lb法，是名善法！
^ck24【福智無比】
須菩提，若三千大千世界中所^pb51有諸須彌山王，如是等七寶聚，有人持用布^lb施；
若人以此般若波羅蜜經乃至四句偈等，^lb受持、讀誦、為他人說，於前福德，百分不及一、^lb百千萬億分、乃至算數譬喻所不能及！」
^ck25【化無所化】
「須菩^lb提，於意云何？汝等勿謂如來作是念『我當度^pb52眾生』！須菩提，莫作是念！
何以故？實無有眾生^lb如來度者，若有眾生如來度者，如來則有我、^lb人、眾生、壽者！
須菩提，如來說有我者，則非有^lb我，而凡夫之人，以為有我！
須菩提，凡夫者，如^lb來說則非凡夫！」
^ck26【法身非相】
「須菩提，於意云何，可以三十^pb53二相觀如來不？」
須菩提言：「如是、如是，以三十^lb二相觀如來。」
佛言：「須菩提，若以三十二相觀^lb如來者，轉輪聖王則是如來。」
須菩提白佛言：^lb「世尊，如我解佛所說義，不應以三十二相觀如來。」
爾時，世尊而說偈言：
^pb54^gatha「若以色見我．以音聲求我．是人行邪道，^lb^gatha不能見如來。

^lb^ck27【無斷無滅】
「須菩提，汝若作是念『如來不以具足相故，得^lb阿耨多羅三藐三菩提』。
須菩提，莫作是念！如^lb來不以具足相故，得阿耨多羅三藐三菩提！
^pb55須菩提，若作是念『發阿耨多羅三藐三菩^lb提者，說諸法斷滅相』，莫作是念！
何以故？發阿^lb耨多羅三藐三菩提心者，於法不說斷滅相！
^lb^ck28【不受不貪】
須菩提，若菩薩以滿恒河沙等世界七寶持^lb用布施；
若復有人知一切法無我，得成於忍，^pb56此菩薩勝前菩薩所得功德！
須菩提，^lb以諸菩薩不受福德故。」
須菩提白佛言：「世尊，^lb云何菩薩不受福德？」
「須菩提，菩薩所作福德^lb不應貪著，是故說不受福德。
^ck29【威儀寂靜】
須菩提，若有人^lb言『如來若來、若去、若坐、若臥』，是人不解我所^pb57說義！
何以故？如來者，無所從來，亦無所去，故^lb名如來！
^ck30【一合理相】
須菩提，若善男子、善女人，以三千大^lb千世界碎為微塵。於意云何，是微塵眾寧為^lb多不？」
「甚多，世尊！
何以故？若是微塵眾實有者，^lb佛則不說是微塵眾！
所以者何？佛說微塵眾，^pb58則非微塵眾，是名微塵眾！
世尊，如來所說三^lb千大千世界，則非世界，是名世界！
何以故？若^lb世界實有者，則是一合相！如來說一合相，則^lb非一合相，是名一合相！」
「須菩提，一合相者，則^lb是不可說，但凡夫之人，貪著其事！
^ck31【知見不生】
須菩提，若^pb59人言，『佛說我見、人見、眾生見、壽者見。』須菩提，^lb於意云何，是人解我所說義不？」
「世尊，是^lb人不解如來所說義！
何以故？世尊說我見、人^lb見、眾生見、壽者見，即非我見、人見、眾生見、壽者^lb見，是名我見、人見、眾生見、壽者見！」
「須菩提，^pb60發阿耨多羅三藐三菩提心者，於一切法，應^lb如是知、如是見、如是信解，不生法相！
須菩提，^lb所言法相者，如來說即非法相，是名法相！
^ck32【應化非真】
須^lb菩提，若有人以滿無量阿僧祇世界七寶持^lb用布施；
若有善男子善女人發菩薩心者，持^pb61於此經乃至四句偈等，受持、讀誦、為人演說，^lb其福勝彼！
云何為人演說？不取於相，如如不^lb動！
何以故？^lb^gatha一切有為法．如夢幻泡影．如露亦如電，^lb^gatha應作如是觀！」
^pb62佛說是經已，長老須菩提及諸比丘、比丘尼、^lb優婆塞、優婆夷，一切世間天、人、阿修羅，聞佛^lb所說，皆大歡喜，信受奉行。

^pb1^bk#vcpp_xuanzang<heading=玄奘>【能斷金剛般若波羅蜜多經】^lb^au【．．．唐三藏法師．玄奘奉．詔譯】
^ck1【法會因由】
^lb如是我聞：一時，
薄伽梵在室羅筏，住誓多林^lb給孤獨園，與大苾芻眾千二百五十人俱。
爾^lb時，世尊於日初分，整理裳服，執持衣缽，入室^pb2羅筏大城乞食。
時薄伽梵，於其城中，行乞食^lb已，出還本處。飯食訖，收衣缽，洗足已，於食後^lb時，敷如常座，結跏趺坐，端身正願，住對面念。
^lb時，諸苾芻來詣佛所。到已，頂禮世尊雙足，右^lb遶三匝，退坐一面。
^ck2【善現啟請】
具壽善現亦於如是眾會^pb3中坐。
爾時眾中，具壽善現，從座而起，偏袒一^lb肩，右膝著地，合掌恭敬，而白佛言：
希有，世尊，^lb乃至如來、應、正等覺，能以最勝攝受，攝受諸^lb菩薩摩訶薩；乃至如來、應、正等覺，能以最勝^lb付囑，付囑諸菩薩摩訶薩。
世尊！諸有發趣菩^pb4薩乘者，應云何住？云何修行？云何攝伏其心？
^lb作是語已，爾時，世尊告具壽善現曰：善哉、善^lb哉！善現，如是、如是，如汝所說，
乃至如來、應、正^lb等覺，能以最勝攝受，攝受諸菩薩摩訶薩；乃^lb至如來、應、正等覺，能以最勝付囑，付囑諸菩薩^pb5摩訶薩。
是故，善現，汝應諦聽，極善作意，吾^lb當為汝分別解說！諸有發趣菩薩乘者，應如^lb是住、如是修行、如是攝伏其心。
具壽善現白^lb佛言：「如是，世尊！」願樂欲聞。 
^ck3【大乘正宗】
佛言：善現，諸有發^lb趣菩薩乘者，應當發趣如是之心，
所有諸有^pb6情，有情攝所攝，若卵生、若胎生、若濕生、若化^lb生、若有色、若無色、若有想、若無想、若非有想^lb非無想，乃至有情界施設所施設，如是一切，^lb我當皆令於無餘依妙涅槃界而般涅槃；
雖^lb度如是無量有情，令滅度已，而無有情得滅^pb7度者。
何以故？善現，若諸菩薩摩訶薩有情想^lb轉，不應說名菩薩摩訶薩。
所以者何？善現，若^lb諸菩薩摩訶薩，不應說言有情想轉，如是命^lb者想、士夫想、補特伽羅想、意生想、摩納婆想、^lb作者想、受者想轉，當知亦爾。何以故？善現，無^pb8有少法，名為發趣菩薩乘者。
^ck4【妙行無住】
復次，善現，若菩薩^lb摩訶薩，不住於事應行布施，都無所住應行^lb布施；
不住於色應行布施，不住聲、香、味、觸、法^lb應行布施。
善現，如是菩薩摩訶薩，如不住相^lb想應行布施。
何以故？善現，若菩薩摩訶薩都^pb9無所住而行布施，其福德聚不可取量。
佛告^lb善現：於汝意云何，東方虛空，可取量不？
善現^lb答言：不也，世尊！
善現！如是南西北方、四維上^lb下、周遍十方一切世界虛空，可取量不？
善現^lb答言：不也，世尊！
佛言：善現，如是、如是！若菩薩^pb10摩訶薩都無所住而行布施，其福德聚不可^lb取量，亦復如是。
善現，菩薩如是如不住相想^lb應行布施。
^ck5【如理實見】
佛告善現：於汝意云何，可以諸相^lb具足觀如來不？
善現答言：不也，世尊，不應以^lb諸相具足觀於如來！
何以故？如來說諸相具^pb11足，即非諸相具足。
說是語已，佛復告具壽善^lb現言：
善現！乃至諸相具足，皆是虛妄！乃至非^lb相具足，皆非虛妄！如是以相、非相應觀如來！
^ck6【正信希有】
^lb說是語已，具壽善現復白佛言：
世尊！頗有有^lb情於當來世，後時、後分、後五百歲，正法將滅^pb12時分轉時，聞說如是色經典句，生實想不？
佛^lb告善現：勿作是說：『頗有有情於當來世，後時、^lb後分、後五百歲，正法將滅時分轉時，聞說如^lb是色經典句，生實想不？』
然復，善現，有菩薩摩^lb訶薩於當來世，後時、後分、後五百歲，正法將^pb13滅時分轉時，具足尸羅、具德、具慧；

復次，善現，^lb彼菩薩摩訶薩非於一佛所承事供養、非於^lb一佛所種諸善根，
然復，善現，彼菩薩摩訶薩^lb於其非一百千佛所承事供養、於其非一百^lb千佛所種諸善根。
乃能聞說如是色經典句，^pb14當得一淨信心。
善現！如來以其佛智，悉已知^lb彼；如來以其佛眼，悉已見彼。善現！如來悉已^lb覺彼一切有情當生無量無數福聚、當攝無^lb量無數福聚。
何以故？善現！彼菩薩摩訶薩無^lb我想轉、無有情想、無命者想、無士夫想、無補^pb15特伽羅想、無意生想、無摩納婆想、無作者想、^lb無受者想轉；
善現！彼菩薩摩訶薩無法想轉、^lb無非法想轉、無想轉亦無非想轉。
所以者何？^lb善現！若菩薩摩訶薩有法想轉，彼即應有我^lb執、有情執、命者執、補特伽羅等執；
若有非法^pb16想轉，彼亦應有我執、有情執、命者執、補特伽^lb羅等執。
何以故？善現！不應取法、不應取非法！
^lb是故，如來密意而說筏喻法門。諸有智者，法^lb尚應斷，何況非法！
^ck7【無得無說】
佛復告具壽善現言：
善現，^lb於汝意云何，頗有少法，如來、應、正等覺證得^pb17阿耨多羅三藐三菩提耶，頗有少法，如來、應、^lb正等覺是所說耶？
善現答言：世尊，如我解佛^lb所說義者，無有少法，如來、應、正等覺證得阿^lb耨多羅三藐三菩提，亦無有少法，是如來應^lb正等覺所說。
何以故？世尊，如來、應、正等覺所^pb18證、所說、所思惟法，皆不可取、不可宣說，非法、^lb非非法。
何以故？以諸賢聖補特伽羅皆是無^lb為之所顯故。
^ck8【依法出生】
佛告善現：於汝意云何，若善男^lb子或善女人，以此三千大千世界盛滿七寶，^lb持用布施，是善男子或善女人，由此因緣所^pb19生福聚寧為多不？
善現答言：甚多，世尊！甚多，^lb善逝！是善男子或善女人，由此因緣所生福^lb聚其量甚多！
何以故？世尊！福德聚福德聚者，^lb如來說為非福德聚，是故如來說名福德聚^lb福德聚。
佛復告善現言：善現，若善男子或善^pb20女人以此三千大千世界盛滿七寶持用布^lb施；
若善男子或善女人，於此法門乃至四句^lb伽陀，受持、讀誦、究竟通利，及廣為他宣說開^lb示、如理作意，由是因緣所生福聚甚多於前，^lb無量無數。 
何以故？一切如來、應、正等覺阿耨^pb21多羅三藐三菩提皆從此經出，諸佛世尊皆^lb從此經生。
所以者何？善現，諸佛法諸佛法者，^lb如來說為非諸佛法，是故如來說名諸佛法^lb諸佛法。
^ck9【一相無相】
佛告善現：於汝意云何，諸預流者頗^lb作是念『我能證得預流果』不？
善現答言：不也，^pb22世尊！諸預流者不作是念『我能證得預流之^lb果』！何以故？世尊，諸預流者無少所預，故名預^lb流；不預色、聲、香、味、觸、法，故名預流。
世尊，若預^lb流者作如是念『我能證得預流之果』，即為執^lb我、有情、命者、士夫、補特伽羅等。
佛告善現：於^pb23汝意云何，諸一來者頗作是念『我能證得一^lb來果』不？
善現答言：「不也，世尊！諸一來者不作^lb是念『我能證得一來之果』！何以故？世尊！以無^lb少法證一來性，故名一來。」
佛告善現：「於汝意^lb云何，諸不還者頗作是念『我能證得不還果』^pb24不？」
善現答言：「不也，世尊！諸不還者不作是念^lb『我能證得不還之果』！何以故？世尊！以無少法^lb證不還性，故名不還。」
佛告善現：「於汝意云何，^lb諸阿羅漢頗作是念『我能證得阿羅漢』不？」
善^lb現答言：「不也，世尊！諸阿羅漢不作是念『我能^pb25證得阿羅漢性』。何以故？世尊，以無少法名阿^lb羅漢，由是因緣名阿羅漢。世尊，若阿羅漢作^lb如是念『我能證得阿羅漢性』，即為執我、有情、^lb命者、士夫、補特伽羅等。
所以者何？世尊！如來、^lb應、正等覺說我得無諍住，最為第一。世尊！我^pb26雖是阿羅漢永離貪欲，而我未曾作如是念：^lb『我得阿羅漢永離貪欲』。
世尊，我若作如是念^lb『我得阿羅漢永離貪欲』者，如來不應記說我^lb言，『善現善男子得無諍住，最為第一！』以都無^lb所住，是故如來說名無諍住無諍住！」
^ck10【莊嚴淨土】
佛告善^pb27現：「於汝意云何，如來昔在然燈如來、應、正等^lb覺所，頗於少法有所取不？」
善現答言：「不也，世^lb尊！如來昔在然燈如來、應、正等覺所，都無少^lb法而有所取。」
佛告善現：若有菩薩作如是言，^lb『我當成辦佛土功德莊嚴。』如是菩薩非真實^pb28語！
何以故？善現，佛土功德莊嚴佛土功德莊^lb嚴者，如來說非莊嚴，是故如來說名佛土功^lb德莊嚴佛土功德莊嚴。
是故，善現，菩薩如是^lb都無所住應生其心，不住於色應生其心，不^lb住非色應生其心，不住聲、香、味、觸、法應生其^pb29心，不住非聲、香、味、觸、法^lb應生其心，都無所住應生其心。
佛告善現：「如有士夫，具身大身，其^lb色自體，假使譬如妙高山王。善現！於汝意云^lb何，彼之自體為廣大不？」
善現答言：「彼之自體^lb廣大，世尊！廣大，善逝！ 何以故？世尊，彼之自體，^pb30如來說非彼體，故名自體；非以彼體，故名自^lb體。 」
^ck11【無為福勝】
佛告善現：「於汝意云何，乃至殑伽河中所^lb有沙數，假使有如是沙等殑伽河，是諸殑伽^lb河沙寧為多不？」
善現答言：「甚多，世尊！甚多，善^lb逝！諸殑伽河尚多無數，何況其沙！」
佛言：「善現，^pb31吾今告汝、開覺於汝，假使若善男子或善女^lb人，以妙七寶盛滿爾所殑伽河沙等世界，奉^lb施如來、應、正等覺。善現，於汝意云何，是善男^lb子或善女人，由此因緣所生福聚寧為多不？」
^lb善現答言：「甚多，世尊！甚多，善逝！是善男子或^pb32善女人，由此因緣所生福聚其量甚多！」
佛復^lb告善現：「若以七寶盛滿爾所沙等世界，奉施^lb如來、應、正等覺；若善男子或善女人，於此法^lb門乃至四句伽他，受持、讀誦、究竟通利，及廣^lb為他宣說開示、如理作意。由此因緣所生福^pb33聚，甚多於前無量無數。
^ck12【尊重正教】
復次，善現，若地方所，^lb於此法門乃至為他宣說開示四句伽他，此^lb地方所，尚為世間諸天、及人、阿素洛等之所^lb供養，如佛靈廟。
何況有能於此法門，具足究^lb竟書寫、受持、讀誦、究竟通利，及廣為他宣說^pb34開示，如理作意！
如是有情成就最勝希有功^lb德！此地方所大師所住，或隨一一尊重處所^lb若諸有智、同梵行者。」
^ck13【如法受持】
說是語已，具壽善現復^lb白佛言：「世尊，當何名此法門，我當云何奉持？」
^lb作是語已，佛告善現言：「具壽，今此法門名為^pb35『能斷金剛般若波羅蜜多』。如是名字，汝當奉^lb持。何以故？善現，如是般若波羅蜜多，如來說^lb為非般若波羅蜜多，是故如來說名般若波^lb羅蜜多。」
佛告善現：「於汝意云何，頗有少法如^lb來可說不？」
善現答言：「不也，世尊！無有少法如^pb36來可說。」
佛告善現：「乃至三千大千世界大地^lb微塵，寧為多不？」
善現答言：「此地微塵甚多，世^lb尊，甚多，善逝！」
佛言：「善現，大地微塵如來說非^lb微塵，是故如來說名大地微塵；諸世界如來^lb說非世界，是故如來說名世界。」
佛告善現：「於^pb37汝意云何，應以三十二大士夫相觀於如來^lb應正等覺不？」
善現答言：「不也，世尊，不應以三^lb十二大士夫相觀於如來應正等覺！何以故？^lb世尊三十二大士夫相，如來說為非相，是故^lb如來說名三十二大士夫相。」 
佛復告善現言：^pb38「假使若有善男子或善女人，於日日分，捨施^lb殑伽河沙等自體，如是經殑伽河沙等劫數^lb捨施自體；復有善男子或善女人，於此法門^lb乃至四句伽他受持、讀誦、究竟通利，及廣為^lb他宣說開示、如理作意。由是因緣所生福聚，^pb39甚多於前，無量無數。」
^ck14【離相寂滅】
爾時，具壽善現聞法威^lb力，悲泣墮淚，俛仰捫淚而白佛言：
「甚奇希有，^lb世尊！最極希有，善逝！如來今者所說法門，普^lb為發趣最上乘者作諸義利，普為發趣最勝^lb乘者作諸義利！世尊，我昔生智以來，未曾得^pb40聞如是法門！
世尊，若諸有情聞說如是甚深^lb經典，生真實想，當知成就最勝希有！何以故？^lb世尊，諸真實想真實想者，如來說為非想，是^lb故如來說名真實想真實想。
世尊，我今聞說^lb如是法門，領悟、信解，未為希有。若諸有情於^pb41當來世，後時、後分、後五百歲，正法將滅時分^lb轉時，當於如是甚深法門，領悟、信解、受持、讀^lb誦、究竟通利，及廣為他宣說開示、如理作意，^lb當知成就最勝希有！
何以故？世尊，彼諸有情^lb無我想轉、無有情想、無命者想、無士夫想、無^pb42補特伽羅想、無意生想、無摩納婆想、無作者想、^lb無受者想轉。
所以者何？世尊，諸我想即是^lb非想，諸有情想、命者想、士夫想、補特伽羅想、^lb意生想、摩納婆想、作者想、受者想，即是非想。
^lb何以故？諸佛世尊，離一切想。」作是語已，爾時，^pb43世尊告具壽善現言：
「如是、如是！善現，若諸有^lb情聞說如是甚深經典，不驚、不懼、無有怖畏，^lb當知成就最勝希有！
何以故？善現，如來說最^lb勝波羅蜜多謂般若波羅蜜多。善現，如來所^lb說最勝波羅蜜多，無量諸佛世尊所共宣說，^pb44故名最勝波羅蜜多。如來說最勝波羅蜜多，^lb即非波羅蜜多，是故如來說名最勝波羅蜜^lb多。
復次，善現，如來說忍辱波羅蜜多，即非波^lb羅蜜多，是故如來說名忍辱波羅蜜多。
何以^lb故？善現，我昔過去世曾為羯利王斷支節肉。^pb45我於爾時都無我想、或有情想、或命者想、或^lb士夫想、或補特伽羅想、或意生想、或摩納婆^lb想、或作者想、或受者想。我於爾時都無有想，^lb亦非無想。
何以故？善現，我於爾時若有我想，^lb即於爾時應有恚想；我於爾時若有有情想、^pb46命者想、士夫想、補特伽羅想、意生想、摩納婆^lb想、作者想、受者想、即於爾時應有恚想。
何以^lb故？善現，我憶過去五百生中，曾為自號忍辱^lb仙人。我於爾時，都無我想，無有情想、無命者^lb想、無士夫想、無補特伽羅想、無意生想、無摩^pb47納婆想、無作者想、無受者想。我於爾時都無^lb有想，亦非無想。
是故，善現，菩薩摩訶薩遠離^lb一切想應發阿耨多羅三藐三菩提心，不住^lb於色應生其心，不住非色應生其心，不住聲、^lb香、味、觸、法應生其心，不住非聲、香、味、觸、法應^pb48生其心，都無所住應生其心。
何以故？善現，諸^lb有所住，則為非住！是故如來說：『諸菩薩應無^lb所住而行布施，不應住色、聲、香、味、觸、法而行^lb布施。』
復次，善現，菩薩摩訶薩為諸有情作義^lb利故，應當如是棄捨、布施。
何以故？善現，諸有^pb49情想即是非想；一切有情，如來即說為非有^lb情。
善現，如來是實語者、諦語者、如語者、不異^lb語者。
復次，善現，如來現前等所證法、或所說^lb法、或所思法，即於其中非諦非妄。
善現，譬如^lb士夫入於闇室，都無所見。當知菩薩若墮於^pb50事，謂墮於事而行布施，亦復如是。
善現，譬如^lb明眼士夫，過夜曉已，日光出時見種種色。當^lb知菩薩不墮於事，謂不墮事而行布施，亦復^lb如是。
復次，善現，若善男子或善女人於此法^lb門受持、讀誦、究竟通利，及廣為他宣說開示、^pb51如理作意，則為如來以其佛智悉知是人，則^lb為如來以其佛眼悉見是人，則為如來悉覺^lb是人。如是有情，一切當生無量福聚。
^ck15【持經功德】
復次，善^lb現，假使善男子或善女人，日初時分以殑伽^lb河沙等自體布施，日中時分復以殑伽河沙^pb52等自體布施，日後時分亦以殑伽河沙等自^lb體布施，由此異門，經於俱胝那庾多百千劫^lb以自體布施；
若有聞說如是法門，不生誹謗。^lb由此因緣所生福聚，尚多於前無量無數。何^lb況能於如是法門具足畢竟書寫、受持、讀誦、^pb53究竟通利及廣為他宣說開示、如理作意！
復^lb次，善現，如是法門不可思議、不可稱量！應當^lb希冀不可思議所感異熟！
善現，如來宣說如^lb是法門，為欲饒益趣最上乘諸有情故、為欲^lb饒益趣最勝乘諸有情故！
善現，若有於此法^pb54門受持、讀誦、究竟通利，及廣為他宣說開示、^lb如理作意，即為如來以其佛智悉知是人，即^lb為如來以其佛眼悉見是人，則為如來悉覺^lb是人！
如是有情一切成就無量福聚！皆當成^lb就不可思議、不可稱量無邊福聚！善現，如是^pb55一切有情，其肩荷擔如來無上正等菩提！
何^lb以故？善現，如是法門，非諸下劣信解有情所^lb能聽聞！非諸我見、非諸有情見、非諸命者見、^lb非諸士夫見、非諸補特伽羅見、非諸意生見、^lb非諸摩納婆見、非諸作者見、非諸受者見所^pb56能聽聞！此等若能受持、讀誦、究竟通利、及廣^lb為他宣說開示、如理作意，無有是處！
復次，善^lb現，若地方所聞此經典，此地方所當為世間^lb諸天及人、阿素洛等之所供養，禮敬右遶，如^lb佛靈廟！
^ck16【能淨業障】
復次，善現，若善男子或善女人，於此^pb57經典受持、讀誦、究竟通利及廣為他宣說開^lb示、如理作意，若遭輕毀、極遭輕毀。
所以者何？^lb善現，是諸有情宿生所造諸不淨業，應感惡^lb趣，以現法中遭輕毀故，宿生所造諸不淨業^lb皆悉消盡，當得無上正等菩提！
何以故？善現，^pb58我憶過去於無數劫、復過無數，於然燈如來、^lb應、正等覺先、復過先，曾值八十四俱胝那庾^lb多百千諸佛，我皆承事！既承事已，皆無違犯！^lb善現，我於如是諸佛世尊皆得承事，既承事^lb已，皆無違犯！
若諸有情後時、後分、後五百歲，^pb59正法將滅時分轉時，於此經典受持、讀誦、^lb究竟通利、及廣為他宣說開示、如理作意。
善現，^lb我先福聚於此福聚，百分計之所不能及，如^lb是千分、若百千分、若俱胝百千分、若俱胝那^lb庾多百千分、若數分、若計分、若算分、若喻分、^pb60若鄔波尼殺曇分，亦不能及！
善現，我若具說^lb當於爾時是善男子或善女人所生福聚，乃^lb至是善男子是善女人所攝福聚，有諸有情^lb則便迷悶、心惑狂亂！
是故，善現，如來宣說如^lb是法門不可思議、不可稱量！應當希冀不可^pb61思議所感異熟！」 
^ck17【究竟無我】
爾時，具壽善現復白佛言：「世^lb尊，諸有發趣菩薩乘者，應云何住、云何修行、^lb云何攝伏其心？」
佛告善現：「諸有發趣菩薩乘^lb者，應當發起如是之心，『我當皆令一切有情^lb於無餘依妙涅槃界而般涅槃。雖度如是一^pb62切有情令滅度已，而無有情得滅度者。』
何以^lb故？善現，若諸菩薩摩訶薩有情想轉，不應說^lb名菩薩摩訶薩！所以者何？若諸菩薩摩訶薩^lb不應說言有情想轉，如是命者想、士夫想、補^lb特伽羅想、意生想、摩納婆想、作者想、受者想^pb63轉，當知亦爾！
何以故？善現，無有少法，名為發^lb趣菩薩乘者！」
佛告善現：「於汝意云何，如來昔^lb於然燈如來、應、正等覺所，頗有少法能證阿^lb耨多羅三藐三菩提不？」
作是語已，具壽善現^lb白佛言：「世尊，如我解佛所說義者，如來昔於^pb64然燈如來、應、正等覺所，無有少法能證阿耨^lb多羅三藐三菩提！」
說是語已，佛告具壽善現^lb言：「如是、如是！善現，如來昔於然燈如來、應、正^lb等覺所，無有少法能證阿耨多羅三藐三菩^lb提！ 
何以故？善現！如來昔於然燈如來、應、正等^pb65覺所，若有少法能證阿耨多羅三藐三菩提^lb者，然燈如來、應、正等覺不應授我記言：『汝摩^lb納婆，於當來世，名釋迦牟尼如來、應、正等覺。』
^lb善現，以如來無有少法，能證阿耨多羅三藐^lb三菩提！是故，然燈如來、應、正等覺授我記言：^pb66『汝摩納婆，於當來世，名釋迦牟尼如來、應、正^lb等覺。』
所以者何？善現，言如來者，即是真實真^lb如增語；言如來者，即是無生法性增語！言如^lb來者，即是永斷道路增語！言如來者，即是畢^lb竟不生增語！何以故？善現，若實無生，即最勝^pb67義！
善現，若如是說『如來應正等覺能證阿耨^lb多羅三藐三菩提』者，當知此言為不真實！所^lb以者何？善現，由彼謗我，起不實執！何以故？善^lb現，無有少法，如來、應、正等覺能證阿耨多羅^lb三藐三菩提！
善現，如來現前等所證法、或所^pb68說法、或所思法，即於其中，非諦非妄。是故如^lb來說一切法皆是佛法！
善現，一切法一切法^lb者，如來說非一切法，是故如來說名一切法^lb一切法！」
佛告善現：「譬如士夫，具身大身。」
具壽^lb善現即白佛言：「世尊，如來所說士夫具身大^pb69身，如來說為非身，是故說名具身大身。」
佛言：「^lb善現，如是、如是！若諸菩薩作如是言『我當滅^lb度無量有情』，是則不應說名菩薩！
何以故？善^lb現，頗有少法，名菩薩不？」
善現答言：「不也，世尊！^lb無有少法，名為菩薩！」
佛告善現：「有情有情者，^pb70如來說非有情，故名有情。
是故如來說，『一切^lb法無有有情、無有命者、無有士夫、無有補特^lb伽羅等』。
善現，若諸菩薩作如是言：『我當成辦^lb佛土功德莊嚴』，亦如是說。
何以故？善現，佛土^lb功德莊嚴佛土功德莊嚴者，如來說非莊嚴，^pb71是故如來說名佛土功德莊嚴佛土功德莊^lb嚴。
善現，若諸菩薩於無我法、無我法深信解^lb者，如來、應、正等覺說為菩薩、菩薩！」
^ck18【一體同觀】
佛告善現：「於汝^lb意云何，如來等現有肉眼不？」
善現答言：「如是，^lb世尊！如來等現有肉眼！」
佛言：「善現，於汝意云^pb72何，如來等現有天眼不？」
善現答言：「如是，世尊！^lb如來等現有天眼！」
佛言：「善現，於汝意云何，如^lb來等現有慧眼不？」
善現答言：「如是，世尊！如來^lb等現有慧眼！」
佛言：「善現，於汝意云何，如來等^lb現有法眼不？」
善現答言：「如是，世尊！如來等現^pb73有法眼！」
佛言：「善現，於汝意云何，如來等現有^lb佛眼不？」
善現答言：「如是，世尊！如來等現有佛^lb眼！」
佛告善現：「於汝意云何，乃至殑伽河中所^lb有諸沙，如來說是沙不？」
善現答言：「如是，世尊！^lb如是，善逝！如來說是沙！」
佛言：「善現，於汝意云^pb74何，乃至殑伽河中所有沙數，假使有如是等^lb殑伽河，乃至是諸殑伽河中所有沙數，假使^lb有如是等世界，是諸世界寧為多不？」
善現答^lb言：「如是，世尊！如是，善逝！是諸世界，其數甚多！」
^lb佛言：「善現，乃至爾所諸世界中所有有情，彼^pb75諸有情各有種種，其心流注，我悉能知。
何以^lb故？善現，心流注心流注者，如來說非流注，是^lb故如來說名心流注心流注！
所以者何？善現，^lb過去心不可得、未來心不可得、現在心不可^lb得！」
^ck19【法界通化】
佛告善現：「於汝意云何，若善男子或善女^pb76人，以此三千大千世界盛滿七寶，奉施如來、^lb應、正等覺，是善男子或善女人，由是因緣所^lb生福聚寧為多不？」
善現答言：「甚多，世尊！甚多，^lb善逝！」
佛言：「善現，如是、如是！彼善男子或善女^lb人，由此因緣所生福聚，其量甚多！
何以故？善^pb77現，若有福聚，如來不說福聚福聚！」
^ck20【離色離相】
佛告善現：「^lb於汝意云何，可以色身圓實觀如來不？」
善現^lb答言：「不也，世尊！不可以色身圓實觀於如來！
^lb何以故？世尊色身圓實色身圓實者，如來說^lb非圓實，是故如來說名色身圓實色身圓實！」
^pb78佛告善現：「於汝意云何，可以諸相具足觀如^lb來不？」
善現答言：「不也，世尊！不可以諸相具足^lb觀於如來！
何以故？世尊諸相具足諸相具足^lb者，如來說為非相具足，是故如來說名諸相^lb具足諸相具足！」
^ck21【非說所說】
佛告善現：「於汝意云何，如來^pb79頗作是念：『我當有所說法』耶？」

「善現，汝今勿當^lb作如是觀！何以故？善現，若言如來有所說法，^lb即為謗我，為非善取！
何以故？善現，說法說法^lb者，無法可得，故名說法！ 」
爾時，具壽善現白佛^lb言：「世尊，於當來世，後時、後分、後五百歲，正法^pb80將滅時分轉時，頗有有情聞說如是色類法^lb已，能深信不？」
佛言：「善現，彼非有情，非不有情！
^lb何以故？善現，一切有情者，如來說非有情，故^lb名一切有情！」
^ck22【無法可得】
佛告善現∶「於汝意云何，頗有少^lb法，如來、應、正等覺現證無上正等菩提耶？」
具^pb81壽善現白佛言：「世尊，如我解佛所說義者，無^lb有少法，如來、應、正等覺現證無上正等菩提！」
^lb佛言：「善現，如是、如是！於中少法無有、無得，故^lb名無上正等菩提！
^ck23【淨心行善】
復次，善現，是法平等，於其^lb中間，無不平等，故名無上正等菩提！
以無我^pb82性、無有情性、無命者性、無士夫性、無補特伽^lb羅等性平等故，名無上正等菩提！一切善法^lb無不現證、一切善法無不妙覺！
善現，善法善^lb法者，如來一切說為非法，是故如來說名善^lb法善法！
^ck24【福智無比】
復次，善現，若善男子或善女人集七^pb83寶聚，量等三千大千世界其中所有妙高山^lb王，持用布施；
若善男子或善女人，於此般若^lb波羅蜜多經中乃至四句伽他，受持、讀誦、^lb究竟通利，及廣為他宣說開示、如理作意。善現！^lb前說福聚於此福聚，百分計之所不能及，如^pb84是千分、若百千分、若俱胝百千分、若俱胝那^lb庾多百千分、若數分、若計分、若算分、若喻分、^lb若鄔波尼殺曇分亦不能及！」
^ck25【化無所化】
佛告善現：「於汝意^lb云何，如來頗作是念『我當度脫諸有情』耶？善^lb現，汝今勿當作如是觀！
何以故？善現，無少有^pb85情如來度者！善現，若有有情如來度者，如來^lb即應有其我執、有有情執、有命者執、有士夫^lb執、有補特伽羅等執！
善現，我等執者，如來說^lb為非執，故名我等執，而諸愚夫異生，強有此^lb執！
善現，愚夫異生者，如來說為非生，故名愚^pb86夫異生！」
^ck26【法身非相】
佛告善現：「於汝意云何，可以諸相具^lb足觀如來不？」
善現答言：「如我解佛所說義者，^lb不應以諸相具足觀於如來！」
佛言：「善現，善哉、^lb善哉，如是、如是！如汝所說，『不應以諸相具足^lb觀於如來。』善現，若以諸相具足觀如來者，轉^pb87輪聖王應是如來。是故，不應以諸相具足觀^lb於如來，如是應以諸相非相觀於如來！」

爾時，^lb世尊而說頌曰：
^lb^gatha「諸以色觀我、以音聲尋我，彼生履邪斷，^lb不能當見我。
^gatha應觀佛法性，即導師法身，^pb88法性非所識，故彼不能了。」
^ck27【無斷無滅】
^lb佛告善現：「於汝意云何，如來、應、正等覺以諸^lb相具足現證無上正等覺耶？
善現，汝今勿當^lb作如是觀！何以故？善現，如來、應、正等覺不以^lb諸相具足現證無上正等菩提！
復次，善現，如^pb89是發趣菩薩乘者，頗施設少法若壞、若斷耶？^lb善現，汝今勿當作如是觀！
諸有發趣菩薩乘^lb者，終不施設少法若壞、若斷！
^ck28【不受不貪】
復次，善現，若善^lb男子或善女人以殑伽河沙等世界盛滿七^lb寶，奉施如來、應、正等覺；
若有菩薩於諸無我、^pb90無生法中，獲得堪忍，由是因緣所生福聚，甚^lb多於彼！
復次，善現，菩薩不應攝受福聚！」
具壽^lb善現即白佛言：「世尊，云何菩薩不應攝受福^lb聚？」
佛言：「善現，所應攝受，不應攝受，是故說名^lb所應攝受。
^ck29【威儀寂靜】
復次，善現，若有說言『如來若去、若^pb91來、若住、若坐、若臥』，是人不解我所說義！
何以^lb故？善現，言如來者，即是真實、真如增語，都無^lb所去，無所從來，故名如來、應、正等覺！
^ck30【一合理相】
復次，善^lb現，若善男子或善女人，乃至三千大千世界^lb大地極微塵量等世界，即以如是無數世界^pb92色像為墨如極微聚。善現，於汝意云何，是極^lb微聚寧為多不？」
善現答言：「是極微聚甚多，世^lb尊，甚多，善逝！
何以故？世尊，若極微聚是實有^lb者，佛不應說為極微聚！
所以者何？如來說極^lb微聚，即為非聚，故名極微聚！
如來說三千大^pb93千世界，即非世界，故名三千大千世界！
何以^lb故？世尊，若世界是實有者，即為一合執！如來^lb說一合執，即為非執，故名一合執！」
佛言：「善現，^lb此一合執，不可言說、不可戲論，然彼一切愚^lb夫異生，強執是法！
^ck31【知見不生】
何以故？善現！若作是言，『如^pb94來宣說我見、有情見、命者見、士夫見、補特伽^lb羅見、意生見、摩納婆見、作者見、受者見。』於汝^lb意云何，如是所說為正語不？」
善現答言：「不也，^lb世尊！不也，善逝！如是所說非為正語！
所以者^lb何？如來所說我見、有情見、命者見、士夫見、補^pb95特伽羅見、意生見、摩納婆見、作者見、受者見，^lb即為非見，故名我見乃至受者見！」
佛告善現：^lb「諸有發趣菩薩乘者，於一切法，應如是知、應^lb如是見、應如是信解，如是不住法想！
何以故？善^lb現，法想法想者，如來說為非想，是故如來說^pb96名法想法想！ 
^ck32【應化非真】
復次，善現，若菩薩摩訶薩以無^lb量無數世界盛滿七寶，奉施如來、應、正等覺；
^lb若善男子或善女人，於此般若波羅蜜多經^lb中乃至四句伽他，受持、讀誦、究竟通利、如理^lb作意，及廣為他宣說開示，由此因緣所生福^pb97聚甚多於前，無量無數！
云何為他宣說開示？^lb如不為他宣說開示，故名為他宣說開示！」
爾^lb時世尊而說頌曰：^lb^gatha「諸和合所為．如星翳燈幻．露泡夢電雲，^lb應作如是觀！」
^pb98時薄伽梵說是經已，尊者善現及諸苾芻、苾^lb芻尼、鄔波索迦 、鄔波斯迦，并諸世間天、人、阿^lb素洛、健達縛等，聞薄伽梵所說經已，皆大歡^lb喜，信受奉行。
`)