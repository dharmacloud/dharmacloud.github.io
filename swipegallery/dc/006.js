jsonp(6,{"name":"dc","start":13183},`^bk#agmm〔中阿含經〕卷第一^pb1^folio#agmm1【中阿含】
^lb^au〔東晉罽賓三藏瞿曇僧伽提婆譯〕
^lb七法品第一（有十經）（初一日誦）
^gatha善法、晝度樹　城、水、木積喻
^gatha善人往、世福　日、車、漏盡七
^lb^ck1【善法經】七法品善法經第一
^cb421a13我聞如是：
一時，佛遊舍衛國，在勝林給孤獨園。
^cb421a14爾時，世尊告諸比丘：「若有比丘成就七法者，
便於賢聖得歡喜樂，正趣漏盡。
云何為七？謂比丘知法、知義、知時、知節、
知己、知眾、知人勝如。
^cb421a17「云何比丘為知法耶？
謂比丘知正經、歌詠、記說、偈咃、因緣、撰錄、
本起、此說、生處、廣解、未曾有法及說是義，是謂比丘為知法也。
若有比丘不知法者，謂不知正經、歌詠、
記說、偈咃、因緣、撰錄、本起、此說、生處、廣解、
未曾有法及說義，如是比丘為不知法。
若有比丘善知法者，謂知正經、歌詠、記說、
偈咃、因緣、撰錄、本起、此說、生處、廣解、未曾有法及說義，是謂比丘善知法也。
^cb421a25「云何比丘為知義耶？
謂比丘知彼彼說義是彼義、是此義，是謂比丘為知義也。
若有比丘不知義者，謂不知彼彼說義是彼義、
是此義，如是比丘為不知義。
若有比丘善知義者，謂知彼彼說義是彼義、
是此義，是謂比丘善知義也。
^cb421b2「云何比丘為知時耶？
謂比丘知是時修下相，是時修高相，是時修捨相，是謂比丘為知時也。
若有比丘不知時者，謂不知是時修下相，
是時修高相，是時修捨相，如是比丘為不知時。
若有比丘善知時者，謂知是時修下相，
是時修高相，是時修捨相，是謂比丘善知時也。
^cb421b8「云何比丘為知節耶？
謂比丘知節，若飲若食、若去若住、若坐若臥、
若語若默、若大小便，捐除睡眠，修行正智，是謂比丘為知節也。
若有比丘不知節者，謂不知若飲若食、
若去若住、若坐若臥、若語若默、若大小便，
捐除睡眠，修行正智，如是比丘為不知節。
若有比丘善知節者，謂知若飲若食，若去若住，
若坐若臥、若語若默、若大小便，捐除睡眠，
修行正智，是謂比丘善知節也。
^cb421b17「云何比丘為知己耶？
謂比丘自知我有爾所信、戒、聞、施、慧、辯、
阿含及所得，是謂比丘為知己也。
若有比丘不知己者，謂不自知我有爾所信、
戒、聞、施、慧、辯、阿含及所得，如是比丘為不知己。
若有比丘善知己者，謂自知我有爾所信、
戒、聞、施、慧、辯、阿含及所得，是謂比丘善知己也。
^cb421b24「云何比丘為知眾耶？
謂比丘知此剎利眾、此梵志眾、此居士眾、
此沙門眾，我於彼眾應如是去、如是住、
如是坐、如是語、如是默，是謂比丘為知眾也。
若有比丘不知眾者，謂不知此剎利眾、
此梵志眾、此居士眾、此沙門眾，我於彼眾應如是去、
如是住、如是坐、如是語、如是默，如是比丘為不知眾。
若有比丘善知眾者，謂知此剎利眾、此梵志眾、
此居士眾、此沙門眾、我於彼眾應如是去、
如是住、如是坐、如是語、如是默，是謂比丘善知眾也。
^cb421c5「云何比丘知人勝如？
謂比丘知有二種人，有信、有不信；若信者勝，不信者為不如也。
謂信人復有二種，有數往見比丘、有不數往見比丘；
若數往見比丘者勝，不數往見比丘者為不如也。
謂數往見比丘人復有二種，有禮敬比丘、
有不禮敬比丘；若禮敬比丘者勝，不禮敬比丘者為不如也。
謂禮敬比丘人復有二種，有問經、有不問經；
若問經者勝，不問經者為不如也。
謂問經人復有二種，有一心聽經、有不一心聽經；
若一心聽經者勝，不一心聽經者為不如也。
謂一心聽經人復有二種，有聞持法、有聞不持法；
若聞持法者勝，聞不持法者為不如也。
謂聞持法人復有二種，有聞法觀義、有聞法不觀義；
若聞法觀義者勝，聞法不觀義者為不如也。
謂聞法觀義人復有二種，有知法、知義、
向法次法、隨順於法、如法行之；有不知法、
不知義、不向法次法、不隨順法、不如法行。
若知法、知義、向法次法、隨順於法、如法行者勝；
不知法、不知義、不向法次法、不隨順法、不如法行者為不如也。
謂知法、知義、向法次法、隨順於法、如法行人復有二種，
有自饒益，亦饒益他，饒益多人，愍傷世間，
為天、為人求義及饒益，求安隱快樂；有不自饒益，
亦不饒益他，不饒益多人，不愍傷世間，
不為天、不為人求義及饒益，求安隱快樂。
若自饒益，亦饒益他，饒益多人，愍傷世間，
為天、為人求義及饒益，求安隱快樂者，
此人於彼人中為極第一，為大、為上、為最、
為勝、為尊、為妙。譬如因牛有乳，因乳有酪，
因酪有生酥，因生酥有熟酥，因熟酥有酥精，
酥精者，於彼中為極第一，為大、為上、為最、
為勝、為尊、為妙，如是若人自饒益，亦饒益他，
饒益多人，愍傷世間，為天、為人求義及饒益，求安隱快樂。
此二人如上所說，如上分別，如上施設，
此為第一，為大，為上、為最、為勝、為尊、為妙，是謂比丘知人勝如。」
^cb422a15佛說如是。彼諸比丘聞佛所說，歡喜奉行。
^lb^ck2【晝度樹經】七法品晝度樹經第二〔初一日誦〕
^cb422a19我聞如是：
一時，佛遊舍衛國，在勝林給孤獨園。
^cb422a20爾時，世尊告諸比丘：「若三十三天晝度樹葉萎黃，
是時，三十三天悅樂歡喜，晝度樹葉不久當落。
復次，三十三天晝度樹葉已落，是時，三十三天悅樂歡喜，晝度樹葉不久當還生。
復次，三十三天晝度樹葉已還生，是時，
三十三天悅樂歡喜，晝度樹不久當生網。
復次，三十三天晝度樹已生網，是時，三十三天悅樂歡喜，晝度樹不久當生如鳥喙。
復次，三十三天晝度樹已生如鳥喙，是時，
三十三天悅樂歡喜，晝度樹不久當開如鉢。
復次，三十三天晝度樹已開如鉢，是時，
三十三天悅樂歡喜，晝度樹不久當盡敷開。
若晝度樹已盡敷開，光所照、色所映、香所熏，
周百由延，是時，三十三天於中夏四月，
以天五欲功德具足而自娛樂，是謂三十三天於晝度樹下集會娛樂也。
^cb422b6「如是義，聖弟子亦復爾，思念出家，是時聖弟子名為葉黃，猶三十三天晝度樹葉萎黃也。
復次，聖弟子剃除鬚髮，著袈裟衣，至信、
捨家、無家、學道，是時聖弟子名為葉落，猶三十三天晝度樹葉落也。
復次，聖弟子離欲、離惡不善之法，有覺、
有觀，離生喜樂，得初禪成就遊，是時，聖弟子名葉還生，猶三十三天晝度樹葉還生也。
復次，聖弟子覺觀已息，內靜、一心，無覺無觀，
定生喜樂，得第二禪成就遊，是時，聖弟子名為生網，猶三十三天晝度樹生網也。
復次，聖弟子離於喜欲，捨無求遊，正念正智而身覺樂，
謂聖所說、聖所捨、念、樂住、空，得第三禪成就遊，
是時，聖弟子名生如鳥喙，猶三十三天晝度樹如鳥喙也。
復次，聖弟子樂滅、苦滅，喜憂本已滅，不苦不樂、
捨、念、清淨，得第四禪成就遊，是時，聖弟子名生如鉢，猶三十三天晝度樹如鉢也。
^cb422b23「復次，聖弟子諸漏已盡，心解脫、慧解脫，
於現法中自知自覺，自作證成就遊，生已盡，
梵行已立，所作已辦，不更受有，知如真，
是時，聖弟子名盡敷開，猶三十三天晝度樹盡敷開也。
彼為漏盡阿羅訶比丘，三十三天集在善法正殿，
咨嗟稱歎：『某尊弟子於某村邑剃除鬚髮，
著袈裟衣，至信、捨家、無家、學道，諸漏已盡，
心解脫、慧解脫，於現法中自知自覺，自作證成就遊，
生已盡，梵行已立，所作已辦，不更受有，知如真。』
是謂漏盡阿羅訶共集會也，如三十三天晝度樹下共集會也。」
^cb422c6佛說如是。彼諸比丘聞佛所說，歡喜奉行。
^lb^ck3【城喻經】七法品城喻經第三〔初一日誦〕
^cb422c10我聞如是：
一時，佛遊舍衛國，在勝林給孤獨園。
^cb422c11爾時，世尊告諸比丘：「如王邊城七事具足，
四食豐饒，易不難得，是故王城不為外敵破，唯除內自壞。
^cb422c13「云何王城七事具足？
謂王邊城造立樓櫓，築地使堅，不可毀壞，
為內安隱，制外怨敵，是謂王城一事具足。
復次，如王邊城掘鑿池壍，極使深廣，修備可依，
為內安隱，制外怨敵，是謂王城二事具足。
復次，如王邊城周匝通道，開除平博，為內安隱，
制外怨敵，是謂王城三事具足。
復次，如王邊城集四種軍力，象軍、馬軍、
車軍、步軍，為內安隱，制外怨敵，是謂王城四事具足。
復次，如王邊城豫備軍器弓、矢、鉾、戟，為內安隱，
制外怨敵，是謂王城五事具足。
復次，如王邊城立守門大將，明略智辯，
勇毅奇謀，善則聽入，不善則禁，為內安隱，
制外怨敵，是謂王城六事具足。
復次，如王邊城築立高墻，令極牢固，泥塗堊灑，
為內安隱，制外怨敵，是謂王城七事具足也。
^cb422c28「云何王城四食豐饒，易不難得？
謂王邊城水草樵木，資有豫備，為內安隱，
制外怨敵，是謂王城一食豐饒，易不難得。
復次，如王邊城多收稻穀及儲畜麥，為內安隱，
制外怨敵，是謂王城二食豐饒，易不難得。
復次，如王邊城多積秥豆及大小豆，為內安隱，
制外怨敵，是謂王城三食豐饒，易不難得。
復次，如王邊城畜酥油、蜜及甘蔗、餹、魚、
鹽、脯肉，一切具足，為內安隱，制外怨敵，
是謂王城四食豐饒，易不難得。
如是王城七事具足，四食豐饒，易不難得，
不為外敵破，唯除內自壞。
^cb423a11「如是，若聖弟子亦得七善法，逮四增上心，易不難得。
是故聖弟子不為魔王之所得便，亦不隨惡不善之法，
不為染污所染，不復更受生也。
^cb423a14「云何聖弟子得七善法？
謂聖弟子得堅固信，深著如來，信根已立，
終不隨外沙門、梵志，若天、魔、梵及餘世間，是謂聖弟子得一善法。
復次，聖弟子常行慚耻，可慚知慚，惡不善法穢汙煩惱，
受諸惡報，造生死本，是謂聖弟子得二善法。
復次，聖弟子常行羞愧，可愧知愧，惡不善法穢汙煩惱，
受諸惡報，造生死本，是謂聖弟子得三善法。
復次，聖弟子常行精進，斷惡不善，修諸善法，
恒自起意，專一堅固，為諸善本，不捨方便，是謂聖弟子得四善法。
復次，聖弟子廣學多聞，守持不忘，積聚博聞，
所謂法者，初善、中善、竟亦善，有義有文，
具足清淨，顯現梵行，如是諸法廣學多聞，
翫習至千，意所惟觀，明見深達，是謂聖弟子得五善法。
復次，聖弟子常行於念，成就正念，久所曾習，
久所曾聞，恒憶不忘，是謂聖弟子得六善法。
復次，聖弟子修行智慧，觀興衰法，得如此智，
聖慧明達，分別曉了，以正盡苦，是謂聖弟子得七善法也。
^cb423b4「云何聖弟子逮四增上心，易不難得？
謂聖弟子離欲、離惡不善之法，有覺、有觀，
離生喜樂，逮初禪成就遊，是謂聖弟子逮初增上心，易不難得。
復次，聖弟子覺、觀已息，內靜、一心，無覺、
無觀，定生喜樂，逮第二禪成就遊，是謂聖弟子逮第二增上心，
易不難得。復次，聖弟子離於喜欲，捨無求遊，
正念正智而身覺樂，謂聖所說、聖所捨、
念、樂住、空，逮第三禪成就遊，是謂聖弟子逮第三增上心，易不難得。
復次，聖弟子樂滅、苦滅，喜憂本已滅，不苦不樂、
捨、念、清淨，逮第四禪成就遊，是謂聖弟子逮第四增上心，易不難得。
^cb423b16「如是，聖弟子得七善法，逮四增上心，易不難得。
不為魔王之所得便，亦不隨惡不善之法，
不為染污所染，不復更受生。
如王邊城造立樓櫓，築地使堅，不可毀壞，
為內安隱，制外怨敵。
如是，聖弟子得堅固信，深著如來，信根已立，
終不隨外沙門，梵志，若天、魔、梵及餘世間，
是謂聖弟子得信樓櫓，除惡不善，修諸善法也。
^cb423b23「如王邊城掘鑿池塹，極使深廣，修備可依，
為內安隱，制外怨敵。
如是，聖弟子常行慚耻，可慚知慚，惡不善法穢汙煩惱，
受諸惡報，造生死本，是謂聖弟子得慚池塹，
除惡不善，修諸善法也。
^cb423b28「如王邊城周匝通道，開除平博，為內安隱，制外怨敵。
如是，聖弟子常行羞愧，可愧知愧，惡不善法穢污煩惱，
受諸惡報，造生死本，是謂聖弟子得愧平道，
除惡不善，修諸善法也。
^cb423c3「如王邊城集四種軍力，象軍、馬軍、車軍、
步軍，為內安隱，制外怨敵。
如是，聖弟子常行精進，斷惡不善，修諸善法，
恒自起意，專一堅固，為諸善本，不捨方便，
是謂聖弟子得精進軍力，除惡不善，修諸善法也。
^cb423c8「如王邊城豫備軍器弓、矢、鉾、戟，為內安隱，制外怨敵。
如是，聖弟子廣學多聞，守持不忘，積聚博聞，
所謂法者，初善、中善、竟亦善，有義有文，
具足清淨，顯現梵行。
如是諸法廣學多聞，翫習至千，意所惟觀，
明見深達，是謂聖弟子得多聞軍器，除惡不善，修諸善法也。
^cb423c14「如王邊城立守門大將，明略智辯，勇毅奇謀，
善則聽入，不善則禁，為內安隱，制外怨敵。
如是，聖弟子常行於念，成就正念，久所曾習，
久所曾聞，恒憶不忘，是謂聖弟子得念守門大將，
除惡不善，修諸善法也。
^cb423c19「如王邊城築立高牆，令極牢固，泥塗堊灑，
為內安隱，制外怨敵。
如是，聖弟子修行智慧，觀興衰法，得如此智，
聖慧明達，分別曉了，以正盡苦，是謂聖弟子得智慧牆，
除惡不善，修諸善法也。
^cb423c23「如王邊城水草樵木，資有豫備，為內安隱，制外怨敵。
如是，聖弟子離欲、離惡不善之法，有覺、
有觀，離生喜樂，逮初禪成就遊，樂住無乏，
安隱快樂，自致涅槃也。
^cb423c27「如王邊城多收稻穀及儲畜麥，為內安隱，制外怨敵。
如是，聖弟子覺、觀已息，內靜、一心，無覺、
無觀，定生喜樂，逮第二禪成就遊，樂住無乏，
安隱快樂，自致涅槃也。
^cb424a2「如王邊城多積秥豆及大小豆，為內安隱，制外怨敵。
如是，聖弟子離於喜欲，捨無求遊，正念正智而身覺樂，
謂聖所說、聖所捨、念、樂住、空，逮第三禪成就遊，
樂住無乏，安隱快樂，自致涅槃也。
^cb424a6「如王邊城畜酥油、蜜及甘蔗、餹、魚、鹽、脯肉，
一切充足，為內安隱，制外怨敵。
如是，聖弟子樂滅、苦滅，喜、憂本已滅，不苦不樂、
捨、念、清淨，逮第四禪成就遊，樂住無乏，
安隱快樂，自致涅槃。」
^cb424a10佛說如是。彼諸比丘聞佛所說，歡喜奉行。
^lb^ck4【水喻經】七法品水喻經第四〔初一日誦〕
^cb424a14我聞如是：
一時，佛遊舍衛國，在勝林給孤獨園。
爾時，世尊告諸比丘：「我當為汝說七水人。
諦聽，諦聽！善思念之。」
時，諸比丘受教而聽。
^cb424a17佛言：「云何為七？或有一人常臥水中；或復有人出水還沒；
或復有人出水而住；或復有人出水而住，
住已而觀；或復有人出水而住，住已而觀，
觀已而渡；或復有人出水而住，住已而觀，
觀已而渡，渡已至彼岸；或復有人出水而住，
住已而觀，觀已而渡，渡已至彼岸，至彼岸已，謂住岸人。
如是，我當復為汝說七水喻人。
諦聽，諦聽！善思念之。」
時，諸比丘受教而聽。
^cb424a25佛言：「云何為七？或有人常臥；或復有人出已還沒；
或復有人出已而住；或復有人出已而住，
住已而觀；或復有人出已而住，住已而觀，
觀已而渡；或復有人出已而住，住已而觀，
觀已而渡，渡已至彼岸；或復有人出已而住，
住已而觀，觀已而渡，渡已至彼岸，至彼岸已，謂住岸梵志。
此七水喻人，我略說也。
如上所說，如上施設。
汝知何義？何所分別？
有何因緣？」
^cb424b5時，諸比丘白世尊曰：「世尊為法本，世尊為法主，
法由世尊，唯願說之，我等聞已，得廣知義。」
^cb424b7佛便告曰：「汝等諦聽！
善思念之。我當為汝分別其義。」
時，諸比丘受教而聽。
^cb424b9佛言：「云何有人常臥？
謂或有人為不善法之所覆蓋，染汙所染，
受惡法報，造生死本，是謂有人常臥。
猶人沒溺，臥于水中，我說彼人亦復如是，
是謂初水喻人，世間諦如有也。
^cb424b13「云何有人出已還沒？
謂人既出，得信善法，持戒、布施、多聞、智慧，
修習善法，彼於後時失信不固，失持戒、
布施、多聞、智慧而不堅固，是謂有人出已還沒。
猶人溺水，既出還沒，我說彼人亦復如是，
是謂第二水喻人，世間諦如有也。
^cb424b18「云何有人出已而住？
謂人既出，得信善法，持戒、布施、多聞、智慧，
修習善法，彼於後時信固不失，持戒、布施、
多聞、智慧，堅固不失，是謂有人出已而住，
猶人溺水，出已而住，我說彼人亦復如是，
是謂第三水喻人，世間諦如有也。
^cb424b23「云何有人出已而住，住已而觀？
謂人既出，得信善法，持戒、布施、多聞、智慧，
修習善法，彼於後時信固不失，持戒、布施、
多聞、智慧，堅固不失，住善法中，知苦如真，
知苦習、知苦滅、知苦滅道如真。
彼如是知、如是見，三結便盡，謂身見、戒取、
疑，三結已盡，得須陀洹，不墮惡法，定趣正覺，
極受七有，天上、人間七往來已，便得苦際，
是謂有人出已而住，住已而觀。
猶人溺水，出已而住，住已而觀，我說彼人亦復如是，
是謂第四水喻人，世間諦如有也。
^cb424c4「云何有人出已而住，住已而觀，觀已而渡？
謂人既出，得信善法，持戒、布施、多聞、智慧，修習善法。
彼於後時信固不失，持戒，布施、多聞、智慧，
堅固不失，住善法中，知苦如真，知苦習、
知苦滅、知苦滅道如真，如是知、如是見，
三結便盡，謂身見、戒取、疑，三結已盡，婬、
怒、癡薄，得一往來天上、人間，一往來已，
便得苦際，是謂有人出已而住，住已而觀，觀已而渡。
猶人溺水，出已而住，住已而觀，觀已而渡，
我說彼人亦復如是，是謂第五水喻人，世間諦如有也。
^cb424c15「云何有人出已而住，住已而觀，觀已而渡，渡已至彼岸？
謂人既出，得信善法，持戒、布施、多聞、智慧，
修習善法，彼於後時信固不失，持戒、布施、
多聞、智慧，堅固不失，住善法中，知苦如真，
知苦習、知苦滅、知苦滅道如真，如是知、
如是見，五下分結盡，謂貪欲、瞋恚、身見、
戒取、疑，五下分結盡已，生於彼間，便般涅槃，
得不退法，不還此世，是謂有人出已而住，
住已而觀，觀已而渡，渡已至彼岸。
猶人溺水，出已而住，住已而觀，觀已而渡，
渡已至彼岸，我說彼人亦復如是，是謂第六水喻人，世間諦如有也。
^cb424c26「云何有人出已而住，住已而觀，觀已而渡，
渡已至彼岸，至彼岸已謂住岸梵志？
謂人既出，得信善法，持戒、布施、多聞、智慧，
修習善法，彼於後時信固不失，持戒、布施、
多聞、智慧，堅固不失，住善法中，知苦如真，
知苦習、知苦滅、知苦滅道如真，如是知、
如是見，欲漏心解脫，有漏、無明漏心解脫，
解脫已，便知解脫，生已盡，梵行已立，所作已辦，
不更受有，知如真，是謂有人出已而住，
住已而觀，觀已而渡，渡已至彼岸，至彼岸已，謂住岸梵志。
猶人溺水，出已而住，住已而觀，觀已而渡，
渡已至彼岸，至彼岸已，謂住岸人。
我說彼人亦復如是，是謂第七水喻人，世間諦如有也。
我向所言，當為汝說七水人者，因此故說。」
^cb425a12佛說如是。彼諸比丘聞佛所說，歡喜奉行。
^lb^ck5【木積喻經】七法品木積喻經第五〔初一日誦〕
^cb425a16我聞如是：
一時，佛遊拘薩羅，在人間，與大比丘眾翼從而行。
爾時，世尊則於中路，忽見一處有大木積，
洞燃俱熾，世尊見已，便下道側，更就餘樹敷尼師檀，結加趺坐。
^cb425a20世尊坐已，告諸比丘：「汝等見彼有大木積洞燃俱熾耶？」
^cb425a21時，諸比丘答曰：「見也。
世尊！」
世尊復告諸比丘曰：「於汝意云何？
謂大木積洞燃俱熾，若抱、若坐、若臥，謂剎利女，
梵志、居士、工師女，年在盛時，沐浴香薰，
著明淨衣，華鬘、瓔珞嚴飾其身，若抱、若坐、
若臥，何者為樂？」
^cb425a26時，諸比丘白曰：「世尊！
謂大木積洞燃俱熾，若抱、若坐、若臥，甚苦。
世尊！謂剎利女，梵志、居士、工師女，年在盛時，
沐浴香薰，著明淨衣，華鬘、瓔珞嚴飾其身，
若抱、若坐、若臥，甚樂。
世尊！」
^cb425b1世尊告曰：「我為汝說，不令汝等學沙門失沙門道。
汝欲成無上梵行者，寧抱木積洞燃俱熾，
若坐、若臥，彼雖因此受苦或死，然不以是身壞命終，
趣至惡處，生地獄中；若愚癡人犯戒不精進，
生惡不善法，非梵行稱梵行，非沙門稱沙門；
若抱剎利女，梵志、居士、工師女，年在盛時，
沐浴香薰，著明淨衣，華鬘、瓔珞嚴飾其身，
若坐、若臥者，彼愚癡人因是長夜不善不義，
受惡法報，身壞命終，趣至惡處，生地獄中。
是故汝等當觀自義、觀彼義、觀兩義，當作是念：
『我出家學，不虛不空，有果有報，有極安樂，
生諸善處而得長壽，受人信施衣被、飲食、
床褥、湯藥，令諸施主得大福祐，得大果報，得大光明者。』
當作是學。」
^cb425b15世尊復告諸比丘曰：「於意云何？
若有力士以緊索毛繩絞勒其𨄔斷皮，
斷皮已斷肉，斷肉已斷筋，斷筋已斷骨，
斷骨已至髓而住，若從剎利、梵志、居士、
工師受其信施，按摩身體、支節、手足，何者為樂？」
^cb425b19時，諸比丘白曰：「世尊！
若有力士以緊索毛繩絞勒其𨄔斷皮，
斷皮已斷肉，斷肉已斷筋，斷筋已斷骨，
斷骨已至髓而住，甚苦。
世尊！若從剎利、梵志、居士、工師受其信施，
按摩身體、支節、手足，甚樂。
世尊！」
^cb425b24世尊告曰：「我為汝說，不令汝等學沙門失沙門道。
汝欲成無上梵行者，寧令力士以緊索毛繩絞勒其𨄔斷皮，
斷皮已斷肉，斷肉已斷筋，斷筋已斷骨，
斷骨已至髓而住，彼雖因此受苦或死，
然不以是身壞命終，趣至惡處，生地獄中；
若愚癡人犯戒不精進，生惡不善法，非梵行稱梵行，
非沙門稱沙門，從剎利、梵志、居士、工師受其信施，
按摩身體、支節、手足，彼愚癡人因是長夜不善不義，
受惡法報，身壞命終，趣至惡處，生地獄中。
是故汝等當觀自義、觀彼義、觀兩義，當作是念：
『我出家學，不虛不空，有果有報，有極安樂，
生諸善處而得長壽，受人信施衣被、飲食、
床褥、湯藥，令諸施主得大福祐，得大果報，得大光明者。』
當作是學。」
^cb425c10世尊復告諸比丘曰：「於意云何？
若有力士以瑩磨利刀截斷其髀，若從剎利、
梵志、居士、工師受信施、禮拜，恭敬將迎，何者為樂？」
^cb425c13時，諸比丘白曰：「世尊！
若有力士以瑩磨利刀截斷其髀，甚苦。
世尊！若從剎利、梵志、居士、工師受信施、
禮拜，恭敬將迎，甚樂。
世尊！」
^cb425c16世尊告曰：「我為汝說，不令汝等學沙門失沙門道。
汝欲成無上梵行者，寧令力士以瑩磨利刀截斷其髀，
彼雖因此受苦或死，然不以是身壞命終，
趣至惡處，生地獄中；若愚癡人犯戒不精進，
生惡不善法，非梵行稱梵行，非沙門稱沙門，
從剎利、梵志、居士、工師受信施、禮拜，恭敬將迎，
彼愚癡人因是長夜不善不義，受惡法報，
身壞命終，趣至惡處，生地獄中。
是故汝等當觀自義、觀彼義、觀兩義，當作是念：
我出家學，不虛不空，有果有報，有極安樂，
生諸善處而得長壽，受人信施衣被、飲食床褥、
湯藥，令諸施主得大福祐，得大果報，得大光明者。
當作是學。」
^cb425c29世尊復告諸比丘曰：「於意云何？
若有力士以鐵銅鍱洞燃俱熾，纏絡其身，
若從剎利、梵志、居士、工師受信施衣服，何者為樂？」
^cb426a3時，諸比丘白曰：「世尊！
若有力士以鐵銅鍱洞燃俱熾，纏絡其身，甚苦。
世尊！若從剎利、梵志、居士、工師受信施衣服，甚樂。
世尊！」
^cb426a6世尊告曰：「我為汝說，不令汝等學沙門失沙門道。
汝欲成無上梵行者，寧令力士以鐵銅鍱洞燃俱熾，
纏絡其身，彼雖因此受苦或死，然不以是身壞命終，
趣至惡處，生地獄中；若愚癡人犯戒不精進，
生惡不善法，非梵行稱梵行，非沙門稱沙門，
從剎利、梵志、居士、工師受信施衣服，彼愚癡人因是長夜不善不義，
受惡法報，身壞命終，趣至惡處，生地獄中。
是故汝等當觀自義、觀彼義、觀兩義，當作是念：
『我出家學，不虛不空，有果有報，有極安樂，
生諸善處而得長壽，受人信施衣被、飲食、
床褥、湯藥，令諸施主得大福祐，得大果報，得大光明者。』
當作是學。」
^cb426a19世尊復告諸比丘曰：「於意云何？
若有力士以熱鐵鉗鉗開其口，便以鐵丸洞燃俱熾，
著其口中，彼熱鐵丸燒脣，燒脣已燒舌，
燒舌已燒齗，燒齗已燒咽，燒咽已燒心，
燒心已燒腸胃，燒腸胃已下過，若從剎利、
梵志、居士、工師受信施食無量眾味，何者為樂？」
^cb426a25時，諸比丘白曰：「世尊！
若有力士以熱鐵鉗鉗開其口，便以鐵丸洞燃俱熾，
著其口中，彼熱鐵丸燒脣，燒脣已燒舌，
燒舌已燒齗，燒齗已燒咽，燒咽已燒心，
燒心已燒腸胃，燒腸胃已下過，甚苦。
世尊！若從剎利、梵志、居士、工師受信施食無量眾味，甚樂。
世尊！」
^cb426b2世尊告曰：「我為汝說，不令汝等學沙門失沙門道。
汝欲成無上梵行者，寧令力士以熱鐵鉗鉗開其口，
便以鐵丸洞燃俱熾，著其口中，彼熱鐵丸燒脣，
燒脣已燒舌，燒舌已燒齗，燒齗已燒咽，
燒咽已燒心，燒心已燒腸胃，燒腸胃已下過，
彼雖因此受苦或死，然不以是身壞命終，
趣至惡處，生地獄中；若愚癡人犯戒不精進，
生惡不善法，非梵行稱梵行，非沙門稱沙門，
從剎利、梵志、居士、工師受信施食無量眾味，
彼愚癡人因是長夜不善不義，受惡法報，
身壞命終，趣至惡處，生地獄中。
是故汝等當觀自義、觀彼義、觀兩義，當作是念：
『我出家學，不虛不空，有果有報，有極安樂，
生諸善處而得長壽，受人信施衣被、飲食、
床褥、湯藥，令諸施主得大福祐，得大果報，得大光明者。』
當作是學。」
^cb426b19世尊復告諸比丘曰：「於意云何？
若有力士以鐵銅床洞燃俱熾，強逼使人坐臥其上，
若從剎利、梵志、居士、工師受其信施床㯓臥具，何者為樂？」
^cb426b22時，諸比丘白曰：「世尊！
若有力士以鐵銅床洞燃俱熾，強逼使人坐臥其上，甚苦。
世尊！若從剎利、梵志、居士、工師受其信施床㯓臥具，甚樂。
世尊！」
^cb426b25世尊告曰：「我為汝說，不令汝等學沙門失沙門道。
汝欲成無上梵行者，寧令力士以鐵銅床洞燃俱熾，
強逼使人坐臥其上，彼雖因此受苦或死，
然不以是身壞命終，趣至惡處，生地獄中；
若愚癡人犯戒不精進，生惡不善法，非梵行稱梵行，
非沙門稱沙門，從剎利、梵志、居士、工師受其信施床㯓臥具，
彼愚癡人因是長夜不善不義，受惡法報，
身壞命終，趣至惡處，生地獄中。
是故汝等當觀自義、觀彼義、觀兩義，當作是念：
『我出家學，不虛不空，有果有報，有極安樂，
生諸善處而得長壽，受人信施衣被、飲食、
床褥、湯藥，令諸施主得大福祐，得大果報，得大光明者。』
當作是學。」
^cb426c10世尊復告諸比丘曰：「於意云何？
若有力士以大鐵銅釜洞燃俱熾，撮舉人已，
倒著釜中，若從剎利、梵志、居士、工師受信施房舍，
泥治堊灑，窻戶牢密，爐火熅暖，何者為樂？」
^cb426c14時，諸比丘白曰：「世尊！
若有力士以大鐵銅釜洞燃俱熾，撮舉人已，
倒著釜中，甚苦。世尊！
若從剎利、梵志、居士、工師受信施房舍，
泥治堊灑，窻戶牢密，爐火熅暖，甚樂。
世尊！」
^cb426c18世尊告曰：「我為汝說，不令汝等學沙門失沙門道。
汝欲成無上梵行者，寧令力士以大鐵銅釜洞燃俱熾，
撮舉人已，倒著釜中，彼雖因此受苦或死，
然不以是身壞命終，趣至惡處，生地獄中；
若愚癡人犯戒不精進，生惡不善法，非梵行稱梵行，
非沙門稱沙門，從剎利、梵志、居士、工師受信施房舍，
泥治堊灑，窻戶牢密，爐火熅暖，彼愚癡人因是長夜不善不義，
受惡法報，身壞命終，趣至惡處，生地獄中。
是故汝等當觀自義、觀彼義、觀兩義，當作是念：
『我出家學，不虛不空，有果有報，有極安樂，
生諸善處而得長壽，受人信施衣被、飲食、
床褥、湯藥，令諸施主得大福祐，得大果報，得大光明者。』
當作是學。」
^cb427a3說此法時，六十比丘漏盡結解，六十比丘捨戒還家。
所以者何？世尊教誡甚深、甚難，學道亦復甚深、甚難。
^cb427a5佛說如是。彼諸比丘聞佛所說，歡喜奉行。
中阿含經卷第一

^pb1^folio#agmm2中阿含經卷第二
^lb^au〔東晉罽賓三藏瞿曇僧伽提婆譯〕
^lb^ck6【善人往經】七法品善人往經第六〔初一日誦〕
^cb427a14我聞如是：
一時，佛遊舍衛國，在勝林給孤獨園。
爾時，世尊告諸比丘：「我當為汝說七善人所往至處及無餘涅槃。
諦聽，諦聽！善思念之。」
時，諸比丘受教而聽。
^cb427a17佛言：「云何為七？比丘！
行當如是：我者無我，亦無我所，當來無我，
亦無我所，已有便斷，已斷得捨，有樂不染，合會不著。
如是行者，無上息迹慧之所見，然未得證。
比丘！行如是，往至何所？
譬如燒䴸，纔燃便滅。
當知，比丘！亦復如是，少慢未盡，五下分結已斷，
得中般涅槃，是謂第一善人所往至處，世間諦如有。
^cb427a24「復次，比丘！行當如是：我者無我，亦無我所，
當來無我，亦無我所，已有便斷，已斷得捨，
有樂不染，合會不著。
行如是者，無上息迹慧之所見，然未得證。
比丘！行如是，往至何所？
譬若如鐵洞燃俱熾，以椎打之，迸火飛空，上已即滅。
當知，比丘！亦復如是，少慢未盡，五下分結已斷，
得中般涅槃，是謂第二善人所往至處，世間諦如有。
^cb427b3「復次，比丘！行當如是：我者無我，亦無我所，
當來無我，亦無我所，已有便斷，已斷得捨，
有樂不染，合會不著。
行如是者，無上息迹慧之所見，然未得證。
比丘！行如是，往至何所？
譬若如鐵洞燃俱熾，以椎打之，迸火飛空，
從上來還，未至地滅。
當知，比丘！亦復如是，少慢未盡，五下分結已斷，
得中般涅槃，是謂第三善人所往至處，世間諦如有。
^cb427b11「復次，比丘！行當如是：我者無我，亦無我所，
當來無我，亦無我所，已有便斷，已斷得捨，
有樂不染，合會不著。
行如是者，無上息迹慧之所見，然未得證。
比丘！行如是，往至何所？
譬若如鐵洞然俱熾，以椎打之，迸火飛空，墮地而滅。
當知，比丘！亦復如是，少慢未盡，五下分結已斷，
得生般涅槃，是謂第四善人所往至處，世間諦如有。
^cb427b18「復次，比丘！行當如是：我者無我，亦無我所，
當來無我，亦無我所，已有便斷，已斷得捨，
有樂不染，合會不著。
行如是者，無上息迹慧之所見，然未得證。
比丘！行如是，往至何所？
譬若如鐵洞燃俱熾，以椎打之，迸火飛空，
墮少薪草上，若烟若燃，燃已便滅。
當知，比丘！亦復如是，少慢未盡，五下分結已斷，
得行般涅槃，是謂第五善人所往至處，世間諦如有。
^cb427b26「復次，比丘！行當如是：我者無我，亦無我所，
當來無我，亦無我所，已有便斷，已斷得捨，
有樂不染，合會不著。
行如是者，無上息迹慧之所見，然未得證。
比丘！行如是，往至何所？
譬若如鐵洞燃俱熾，以椎打之，迸火飛空，
墮多薪草上，若烟若燃，燃盡已滅。
當知，比丘！亦復如是，少慢未盡，五下分結已斷，
得無行般涅槃，是謂第六善人所往至處，世間諦如有。
^cb427c6「復次，比丘！行當如是：我者無我，亦無我所，
當來無我，亦無我所，已有便斷，已斷得捨，
有樂不染，合會不著。
行如是者，無上息迹慧之所見，然未得證。
比丘！行如是，往至何所？
譬若如鐵洞燃俱熾，以椎打之，迸火飛空，
墮多薪草上，若烟若燃，燃已便燒村邑、
城郭、山林、曠野。燒村邑、城郭、山林、曠野已，
或至道、至水、至平地滅。
當知，比丘！亦復如是，少慢未盡，五下分結已斷，
得上流阿迦膩吒般涅槃，是謂第七善人所往至處，世間諦如有。
^cb427c16「云何無餘涅槃？比丘！
行當如是：我者無我，亦無我所，當來無我，
亦無我所，已有便斷，已斷得捨，有樂不染，合會不著。
行如是者，無上息迹慧之所見，而已得證。
我說彼，比丘！不至東方，不至西方、南方、
北方、四維、上、下，便於現法中息迹滅度。
^cb427c21「我向所說七善人所往至處及無餘涅槃者，因此故說。」
^cb427c22佛說如是。彼諸比丘聞佛所說，歡喜奉行。
^lb^ck7【世間福經】七法品世間福經第七〔初一日誦〕
^cb427c26我聞如是：
一時，佛遊拘舍彌，在瞿沙羅園。
^cb427c27爾時，尊者摩訶周那則於晡時從宴坐起，
往詣佛所，到已作禮，却坐一面，白曰：「世尊！
可得施設世間福耶？」
^cb427c29世尊告曰：「可得。周那！
有七世間福，得大福祐，得大果報，得大名譽，得大功德。
云何為七？周那！有信族姓男、族姓女，施比丘眾房舍、堂閣。
周那！是謂第一世間之福，得大福祐，得大果報，
得大名譽，得大功德。
^cb428a5「復次，周那！有信族姓男、族姓女，於房舍中施與床座、
氍𭯫、𣯾𣰆㲪𣰅、氈褥、臥具。
周那！是謂第二世間之福，得大福祐，得大果報，
得大名譽，得大功德。
^cb428a8「復次，周那！有信族姓男、族姓女，於房舍中施與一切新淨妙衣。
周那！是謂第三世間之福，得大福祐，得大果報，
得大名譽，得大功德。
^cb428a11「復次，周那！有信族姓男、族姓女，於房舍中常施於眾朝粥、
中食，又以園民供給使令，若風雨寒雪，
躬往園所，增施供養。
諸比丘眾食已，不患風雨寒雪沽漬衣服，晝夜安樂禪寂思惟。
周那！是謂第七世間之福，得大福祐，得大果報，
得大名譽，得大功德。
^cb428a17「周那！信族姓男、族姓女已得此七世間福者，
若去若來，若立若坐，若眠若覺，若晝若夜，
其福常生，轉增轉廣。
周那！譬如恒伽水，從源流出，入于大海，於其中間轉深轉廣。
周那！如是信族姓男、族姓女已得此七世間福者，
若去若來，若立若坐，若眠若覺，若晝若夜，
其福常生，轉增轉廣。」
^cb428a24於是，尊者摩訶周那即從坐起，偏袒右肩，
右膝著地，長跪叉手白曰：「世尊！
可得施設出世間福耶？」
^cb428a26世尊告曰：「可得。周那！
更有七福出於世間，得大福祐，得大果報，
得大名譽，得大功德。
云何為七？周那！有信族姓男、族姓女，聞如來、
如來弟子遊於某處，聞已歡喜，極懷踊躍。
周那！是謂第一出世間福，得大福祐，得大果報，
得大名譽，得大功德。
^cb428b3「復次，周那！有信族姓男、族姓女，聞如來、
如來弟子欲從彼至此，聞已歡喜，極懷踊躍。
周那！是謂第二出世間福，得大福祐，得大果報，
得大名譽，得大功德。
^cb428b6「復次，周那！有信族姓男、族姓女，聞如來、
如來弟子已從彼至此，聞已歡喜，極懷踊躍，
以清淨心躬往奉見，禮敬供養，既供養已，
受三自歸於佛、法及比丘眾，而受禁戒。
周那！是謂第七出世間福，得大福祐，得大果報，
得大名譽，得大功德。
^cb428b12「周那！信族姓男、族姓女若得此七世間之福及更有七出世間福者，
其福不可數，有爾所福，爾所福果，爾所福報，
唯不可限、不可量、不可得大福之數。
周那！譬如從閻浮洲有五河流：一曰恒伽，
二曰搖尤那，三曰舍勞浮，四曰阿夷羅婆提，
五曰摩企，流入大海，於其中間水不可數，
有爾所升斛，唯不可限，不可量、不可得大水之數。
周那！如是信族姓男、族姓女若得此七世間之福及更有七出世間福者，
其福不可數，有爾所福，爾所福果，爾所福報，
唯不可限、不可量、不可得大福之數。」
^cb428b24爾時，世尊而說頌曰：
^gatha「恒伽之河，清淨易渡，
^gatha海多珍寶，眾水中王。
^gatha猶若河水，世人敬奉，
^gatha諸川所歸，引入大海。
^gatha如是人者，施衣飲食，
^gatha床㯓茵褥，及諸坐具。
^gatha無量福報，將至妙處，
^gatha猶若河水，引入大海。」
^cb428c4佛說如是。尊者摩訶周那及諸比丘，聞佛所說，歡喜奉行。
^lb^ck8【七日經】七法品七日經第八〔初一日誦〕
^cb428c8我聞如是：
一時，佛遊鞞舍離，在㮈氏樹園。
^cb428c9爾時，世尊告諸比丘：「一切行無常，不久住法、
速變易法、不可猗法，如是諸行不當樂著，
當患厭之，當求捨離，當求解脫。
所以者何？有時不雨，當不雨時，一切諸樹、
百穀、藥木皆悉枯槁，摧碎滅盡，不得常住。
是故一切行無常，不久住法、速變易法、
不可猗法，如是諸行不當樂著，當患厭之，
當求捨離，當求解脫。
^cb428c16「復次，有時二日出世，二日出時，諸溝渠川流皆悉竭盡，不得常住。
是故一切行無常，不久住法、速變易法、
不可猗法，如是諸行不當樂著，當患厭之，
當求捨離，當求解脫。
^cb428c20「復次，有時三日出世，三日出時，諸大江河皆悉竭盡，不得常住。
是故一切行無常，不久住法、速變易法，
不可猗法，如是諸行不當樂著，當患厭之，
當求捨離，當求解脫。
^cb428c24「復次，有時四日出世，四日出時，諸大泉源從閻浮洲五河所出：
一曰恒伽，二曰搖尤那，三曰舍牢浮，四曰阿夷羅婆提，
五曰摩企，彼大泉源皆悉竭盡，不得常住。
是故一切行無常，不久住法、速變易法，
不可猗法，如是諸行不當樂著，當患厭之，
當求捨離，當求解脫。
^cb429a1「復次，有時五日出世，五日出時，大海水減一百由延，
轉減乃至七百由延；五日出時，海水餘有七百由延，
轉減乃至一百由延；五日出時，大海水減一多羅樹，
轉減乃至七多羅樹；五日出時，海水餘有七多羅樹，
轉減乃至一多羅樹；五日出時，海水減一人，
轉減乃至七人；五日出時，海水餘有七人，
轉減乃至一人；五日出時，海水減至頸、
至肩、至腰、至䐀、至膝、至踝，有時海水消盡，不足沒指。
是故一切行無常，不久住法、速變易法、
不可猗法，如是諸行不當樂著，當患厭之，
當求捨離，當求解脫。
^cb429a12「復次，有時六日出世，六日出時，一切大地須彌山王皆悉烟起，
合為一烟，譬如陶師始爨竈時，皆悉烟起，合為一烟。
如是六日出時，一切大地須彌山王皆悉烟起，合為一烟。
是故一切行無常，不久住法、速變易法，
不可猗法，如是諸行不當樂著，當患厭之，
當求捨離，當求解脫。
^cb429a19「復次，有時七日出世，七日出時，一切大地須彌山王洞燃俱熾，
合為一㷿；如是七日出時，一切大地須彌山王洞燃俱熾，
合為一㷿，風吹火㷿，乃至梵天。
是時，晃昱諸天始生天者，不諳世間成敗，
不見世間成敗，不知世間成敗，見大火已，
皆恐怖毛竪而作是念：『火不來至此耶？
火不來至此耶？』前生諸天諳世間成敗，
見世間成敗，知世間成敗，見大火已，慰勞諸天曰：
『莫得恐怖，火法齊彼，終不至此。』
七日出時，須彌山王百由延崩散壞滅盡，
二百由延、三百由延，乃至七百由延崩散壞滅盡；
七日出時，須彌山王及此大地燒壞消滅，
無餘栽燼，如燃酥油，煎熬消盡，無餘烟墨；
如是七日出時，須彌山王及此大地無餘烖燼。
是故一切行無常，不久住法、速變易法、
不可猗法，如是諸行不當樂著，當患厭之，
當求捨離，當求解脫。
^cb429b7「我今為汝說須彌山王當崩壞盡，誰有能信？
唯見諦者耳，我今為汝說大海水當竭消盡，誰有能信？
唯見諦者耳。我今為汝說一切大地當燒燃盡，誰有能信？
唯見諦者耳。所以者何？
比丘！昔有大師名曰善眼，為外道仙人之所師宗，
捨離欲愛，得如意足。
善眼大師有無量百千弟子，善眼大師為諸弟子說梵世法，
若善眼大師為說梵世法時，諸弟子等有不具足奉行法者，
彼命終已，或生四王天，或生三十三天，
或生㷿摩天，或生兜率哆天，或生化樂天，或生他化樂天。
若善眼大師為說梵世法時，諸弟子等設有具足奉行法者，
彼修四梵室，捨離於欲，彼命終已，得生梵天。
彼時善眼大師而作是念：『我不應與弟子等同俱至後世共生一處，
我今寧可更修增上慈。
修增上慈已，命終得生晃昱天中。』
彼時善眼大師則於後時更修增上慈，
修增上慈已，命終得生晃昱天中。
善眼大師及諸弟子學道不虛，得大果報。
^cb429b26「諸比丘！於意云何？
昔善眼大師為外道仙人之所師宗，捨離欲愛，
得如意足者，汝謂異人耶？
莫作斯念，當知即是我也。
我於爾時名善眼大師，為外道仙人之所師宗，
捨離欲愛，得如意足；我於爾時有無量百千弟子，我於爾時為諸弟子說梵世法。
我說梵世法時，諸弟子等有不具足奉行法者，
彼命終已，或生四王天，或生三十三天，
或生㷿摩天，或生兜率哆天，或生化樂天，或生他化樂天。
我說梵世法時，諸弟子等設有具足奉行法者，
修四梵室，捨離於欲，彼命終已，得生梵天。
我於爾時而作是念：『我不應與弟子等同俱至後世共生一處，
我今寧可更修增上慈。
修增上慈已，命終得生晃昱天中。』
我於後時更修增上慈，修增上慈已，命終得生晃昱天中。
我於爾時及諸弟子學道不虛，得大果報。
我於爾時親行斯道，為自饒益，亦饒益他，
饒益多人，愍傷世間，為天、為人求義及饒益，
求安隱快樂，爾時說法不至究竟，不究竟白淨，
不究竟梵行，不究竟梵行訖，爾時不離生、
老、病、死、啼哭、憂慼，亦未能得脫一切苦。
^cb429c19「比丘！我今出世，如來、無所著、等正覺、明行成為、
善逝、世間解、無上士、道法御、天人師，號佛、
眾祐；我今自饒益，亦饒益他，饒益多人，
愍傷世間，為天、為人求義及饒益，求安隱快樂；
我今說法得至究竟，究竟白淨，究竟梵行；
究竟梵行訖，我今已離生、老、病、死、啼哭、
憂慼，我今已得脫一切苦。」
^cb429c26佛說如是。彼諸比丘聞佛所說，歡喜奉行。
^lb^ck9【七車經】七法品七車經第九〔初一日誦〕
^cb429c29我聞如是：
一時，佛遊王舍城，在竹林精舍，與大比丘眾共受夏坐，尊者滿慈子亦於生地受夏坐。
是時，生地諸比丘受夏坐訖，過三月已，
補治衣竟，攝衣持鉢，從生地出，向王舍城，
展轉進前，至王舍城，住王舍城竹林精舍。
^cb430a5是時，生地諸比丘詣世尊所，稽首作禮，却坐一面。
^cb430a6世尊問曰：「諸比丘！
從何所來？何處夏坐？」
^cb430a7生地諸比丘白曰：「世尊！
從生地來，於生地夏坐。」
^cb430a8世尊問曰：「於彼生地諸比丘中，何等比丘為諸比丘所共稱譽，
自少欲、知足，稱說少欲、知足；自閑居，稱說閑居；
自精進，稱說精進；自正念，稱說正念；自一心，
稱說一心；自智慧，稱說智慧；自漏盡，稱說漏盡；
自勸發渴仰、成就歡喜，稱說勸發渴仰、成就歡喜？」
^cb430a14生地諸比丘白曰：「世尊！
尊者滿慈子於彼生地，為諸比丘所共稱譽，
自少欲、知足，稱說少欲、知足；自閑居，稱說閑居；
自精進，稱說精進；自正念，稱說正念；自一心，
稱說一心；自智慧，稱說智慧；自漏盡，稱說漏盡；
自勸發渴仰、成就歡喜，稱說勸發渴仰、成就歡喜。」
^cb430a20是時，尊者舍梨子在眾中坐，尊者舍梨子作如是念：
「世尊如事問彼生地諸比丘輩，生地諸比丘極大稱譽賢者滿慈子，
自少欲、知足，稱說少欲、知足；自閑居，稱說閑居；
自精進，稱說精進；自正念，稱說正念；自一心，
稱說一心；自智慧，稱說智慧；自漏盡，稱說漏盡；
自勸發渴仰、成就歡喜，稱說勸發渴仰，成就歡喜。」
^cb430a27尊者舍梨子復作是念：「何時當得與賢者滿慈子共聚集會，
問其少義，彼或能聽我之所問。」
^cb430a29爾時，世尊於王舍城受夏坐訖，過三月已，
補治衣竟，攝衣持鉢，從王舍城出，向舍衛國，
展轉進前，至舍衛國，即住勝林給孤獨園。
尊者舍梨子與生地諸比丘於王舍城共住少日，
攝衣持鉢，向舍衛國，展轉進前，至舍衛國，共住勝林給孤獨園。
^cb430b6是時，尊者滿慈子於生地受夏坐訖，過三月已，
補治衣竟，攝衣持鉢，從生地出，向舍衛國，
展轉進前，至舍衛國，亦住勝林給孤獨園。
尊者滿慈子詣世尊所，稽首作禮，於如來前敷尼師檀，結加趺坐。
^cb430b10時，尊者舍梨子問餘比丘：「諸賢！
何者是賢者滿慈子耶？」
^cb430b12諸比丘白尊者舍梨子：「唯然，尊者在如來前坐，
白皙隆鼻，如鸚鵡𠿘，即其人也。」
^cb430b13時，尊者舍梨子知滿慈子色貌已，則善記念。
^cb430b14尊者滿慈子過夜平旦，著衣持鉢，入舍衛國而行乞食，
食訖中後，還舉衣鉢，澡洗手足，以尼師檀著於肩上，至安陀林經行之處。
尊者舍梨子亦過夜平旦，著衣持鉢，入舍衛國而行乞食，
食訖中後，還舉衣鉢，澡洗手足，以尼師檀著於肩上，至安陀林經行之處。
^cb430b21時，尊者滿慈子到安陀林，於一樹下敷尼師檀，結加趺坐。
尊者舍梨子亦至安陀林，離滿慈子不遠，
於一樹下敷尼師檀，結加趺坐。
^cb430b24尊者舍梨子則於晡時從燕坐起，往詣尊者滿慈子所，
共相問訊，却坐一面，則問尊者滿慈子曰：「賢者！
從沙門瞿曇修梵行耶？」
^cb430b27答曰：「如是。」
「云何，賢者！以戒淨故，從沙門瞿曇修梵行耶？」
^cb430b28答曰：「不也。」
^cb430b29「以心淨故、以見淨故、以疑蓋淨故、以道非道知見淨故、
以道跡知見淨故、以道跡斷智淨故，從沙門瞿曇修梵行耶？」
^cb430c2答曰：「不也。」
^cb430c3又復問曰：「我向問賢者從沙門瞿曇修梵行耶？
則言如是。今問賢者以戒淨故從沙門瞿曇修梵行耶？
便言不也。以心淨故、以見淨故、以疑蓋淨故、
以道非道知見淨故、以道跡知見淨故、
以道跡斷智淨故，從沙門瞿曇修梵行耶？
便言不也。然以何義，從沙門瞿曇修梵行耶？」
^cb430c9答曰：「賢者！以無餘涅槃故。」
^cb430c10又復問曰：「云何，賢者！
以戒淨故，沙門瞿曇施設無餘涅槃耶？」
^cb430c11答曰：「不也。」
^cb430c12「以心淨故、以見淨故、以疑蓋淨故、以道非道知見淨故、
以道跡知見淨故、以道跡斷智淨故，沙門瞿曇施設無餘涅槃耶？」
^cb430c14答曰：「不也。」
^cb430c15又復問曰：「我向問仁，云何賢者以戒淨故，沙門瞿曇施設無餘涅槃耶？
賢者言不。以心淨故、以見淨故、以疑蓋淨故、
以道非道知見淨故、以道跡知見淨故、
以道跡斷智淨故，沙門瞿曇施設無餘涅槃耶？
賢者言不。賢者所說為是何義？
云何得知？」
^cb430c21答曰：「賢者！若以戒淨故，世尊沙門瞿曇施設無餘涅槃者，
則以有餘稱說無餘；以心淨故、以見淨故、
以疑蓋淨故、以道非道知見淨故、以道跡知見淨故、
以道跡斷智淨故，世尊沙門瞿曇施設無餘涅槃者，則以有餘稱說無餘。
賢者！若離此法，世尊施設無餘涅槃者，
則凡夫亦當般涅槃，以凡夫亦離此法故。
賢者！但以戒淨故，得心淨，以心淨故，得見淨，
以見淨故，得疑蓋淨，以疑葢淨故，得道非道知見淨，
以道非道知見淨故，得道跡知見淨，以道跡知見淨故，
得道跡斷智淨，以道跡斷智淨故，世尊沙門瞿曇施設無餘涅槃也。
^cb431a4「賢者！復聽。昔拘薩羅王波斯匿在舍衛國，
於婆雞帝有事，彼作是念：『以何方便，令一日行，從舍衛國至婆雞帝耶？』
復作是念：『我今寧可從舍衛國至婆雞帝，於其中間布置七車。』
爾時，即從舍衛國至婆雞帝，於其中間布置七車。
布七車已，從舍衛國出，至初車，乘初車，
至第二車，捨初車，乘第二車，至第三車，
捨第二車，乘第三車，至第四車，捨第三車，
乘第四車，至第五車，捨第四車，乘第五車，
至第六車，捨第五車，乘第六車，至第七車，
乘第七車，於一日中至婆雞帝。
^cb431a15「彼於婆雞帝辦其事已，大臣圍繞，坐王正殿，
群臣白曰：『云何，天王！
以一日行從舍衛國至婆雞帝耶？』
王曰：『如是。』『云何，天王！
乘第一車一日從舍衛國至婆雞帝耶？』
王曰：『不也。』『乘第二車乘第三車至第七車，從舍衛國至婆雞帝耶？』
王曰：『不也。』云何，賢者！
拘薩羅王波斯匿群臣復問，當云何說？
^cb431a22「王答群臣：『我在舍衛國，於婆雞帝有事，
我作是念：「以何方便，令一日行，從舍衛國至婆雞帝耶？」
我復作是念：「我今寧可從舍衛國至婆雞帝，於其中間布置七車。」
我時即從舍衛國至婆雞帝，於其中間布置七車。
布七車已，從舍衛國出，至初車，乘初車，
至第二車，捨初車，乘第二車，至第三車，
捨第二車，乘第三車，至第四車，捨第三車，
乘第四車，至第五車，捨第四車，乘第五車，
至第六車，捨第五車，乘第六車，至第七車，
乘第七車，於一日中至婆雞帝。』
^cb431b4「如是，賢者！拘薩羅王波斯匿答對群臣所問如是。
如是，賢者！以戒淨故，得心淨，以心淨故，
得見淨，以見淨故，得疑蓋淨，以疑葢淨故，
得道非道知見淨，以道非道知見淨故，
得道跡知見淨，以道跡知見淨故，得道跡斷智淨，
以道跡斷智淨故，世尊施設無餘涅槃。」
^cb431b10於是，尊者舍梨子問尊者滿慈子：「賢者名何等？
諸梵行人云何稱賢者耶？」
^cb431b12尊者滿慈子答曰：「賢者！
我號滿也。我母名慈，故諸梵行人稱我為滿慈子。」
^cb431b14尊者舍梨子歎曰：「善哉，善哉！
賢者滿慈子，為如來弟子，所作智辯聰明決定，
安隱無畏，成就調御，逮大辯才，得甘露幢，
於甘露界自作證成就遊，以問賢者甚深義盡能報故。
賢者滿慈子！諸梵行人為得大利，得值賢者滿慈子，
隨時往見，隨時禮拜，我今亦得大利，隨時往見，隨時禮拜。
諸梵行人應當縈衣頂上戴賢者滿慈子，
為得大利，我今亦得大利，隨時往見，隨時禮拜。」
^cb431b23尊者滿慈子問尊者舍梨子：「賢者名何等，諸梵行人云何稱賢者耶？」
^cb431b24尊者舍梨子答曰：「賢者！
我字優波鞮舍，我母名舍梨，故諸梵行人稱我為舍梨子。」
^cb431b26尊者滿慈子歎曰：「我今與世尊弟子共論而不知，
第二尊共論而不知，法將共論而不知，轉法輪復轉弟子共論而不知。
若我知尊者舍梨子者，不能答一句，況復爾所深論？
善哉，善哉！尊者舍梨子！
為如來弟子，所作智辯聰明決定，安隱無畏、
成就調御、逮大辯才、得甘露幢，於甘露界自作證成就遊，以尊者甚深甚深問故。
尊者舍梨子！諸梵行人為得大利，得值尊者舍梨子，
隨時往見，隨時禮拜，我今亦得大利，隨時往見，隨時禮拜。
諸梵行人應當縈衣頂上戴尊者舍梨子，
為得大利，我今亦得大利，隨時往見，隨時禮拜。」
^cb431c10如是二賢更相稱說，更相讚善已，歡喜奉行，
即從坐起，各還所止。
^lb^ck10【漏盡經】七法品漏盡經第十〔初一日誦〕
^cb431c14我聞如是：
一時，佛遊拘樓瘦，在劒磨瑟曇拘樓都邑。
^cb431c15爾時，世尊告諸比丘：「以知、以見故諸漏得盡，
非不知、非不見也。
云何以知、以見故諸漏得盡耶？
有正思惟、不正思惟，若不正思惟者，未生欲漏而生，
已生便增廣，未生有漏、無明漏而生，已生便增廣；
若正思惟者，未生欲漏而不生，已生便滅，
未生有漏、無明漏而不生，已生便滅。」
^cb431c21「然凡夫愚人不得聞正法，不值真知識，
不知聖法，不調御聖法，不知如真法。
不正思惟者，未生欲漏而生，已生便增廣，
未生有漏、無明漏而生，已生便增廣。
正思惟者，未生欲漏而不生，已生便滅，
未生有漏、無明漏而不生，已生便滅。
不知如真法故，不應念法而念，應念法而不念，
以不應念法而念，應念法而不念故，未生欲漏而生，
已生便增廣，未生有漏、無明漏而生，已生便增廣。
^cb432a1「多聞聖弟子得聞正法，值真知識，調御聖法，知如真法。
不正思惟者，未生欲漏而生，已生便增廣，
未生有漏、無明漏而生，已生便增廣。
正思惟者，未生欲漏而不生，已生便滅，
未生有漏、無明漏而不生，已生便滅。
知如真法已，不應念法不念，應念法便念，
以不應念法不念，應念法便念故，未生欲漏而不生，
已生便滅，未生有漏、無明漏而不生，已生便滅也。
^cb432a10「有七斷漏、煩惱、憂慼法。
云何為七？有漏從見斷，有漏從護斷，有漏從離斷，
有漏從用斷，有漏從忍斷，有漏從除斷，有漏從思惟斷。
^cb432a13「云何有漏從見斷耶？
凡夫愚人不得聞正法，不值真知識，不知聖法，
不調御聖法，不知如真法，不正思惟故，
便作是念：『我有過去世，我無過去世，我何因過去世，我云何過去世耶？
我有未來世，我無未來世，我何因未來世，我云何未來世耶？
自疑己身何謂是，云何是耶？
今此眾生從何所來，當至何所？
本何因有，當何因有？』
彼作如是不正思惟，於六見中隨其見生而生真有神，
此見生而生真無神，此見生而生神見神，
此見生而生神見非神，此見生而生非神見神，
此見生而生此是神，能語、能知、能作、教、
作起、教起，生彼彼處，受善惡報，定無所從來，
定不有、定不當有，是謂見之弊，為見所動，見結所繫。
凡夫愚人以是之故，便受生、老、病、死苦也。
^cb432a28「多聞聖弟子得聞正法，值真知識，調御聖法，
知如真法，知苦如真，知苦習、知苦滅、知苦滅道如真。
如是知如真已，則三結盡，身見、戒取、疑三結盡已，
得須陀洹，不墮惡法，定趣正覺，極受七有，
天上人間七往來已，便得苦際；若不知見者，
則生煩惱、憂慼，知見則不生煩惱、憂慼，是謂有漏從見斷也。
^cb432b6「云何有漏從護斷耶？
比丘！眼見色護眼根者，以正思惟不淨觀也，
不護眼根者，不正思惟以淨觀也。
若不護者，則生煩惱、憂慼，護則不生煩惱、憂慼。
如是耳、鼻、舌、身、意知法，護意根者，以正思惟不淨觀也，
不護意根者，不正思惟以淨觀也。
若不護者，則生煩惱、憂慼，護則不生煩惱、
憂慼，是謂有漏從護斷也。
^cb432b13「云何有漏從離斷耶？
比丘！見惡象則當遠離，惡馬、惡牛、惡狗、
毒蛇、惡道、溝坑、屏廁、江河、深泉、山巖。
惡知識、惡朋友、惡異道、惡閭里、惡居止，
若諸梵行與其同處，人無疑者而使有疑，比丘者應當離。
惡知識、惡朋友、惡異道、惡閭里、惡居止，
若諸梵行與其同處，人無疑者而使有疑，盡當遠離。
若不離者，則生煩惱、憂慼，離則不生煩惱、
憂慼，是謂有漏從離斷也。
^cb432b21「云何有漏從用斷耶？
比丘！若用衣服，非為利故，非以貢高故，
非為嚴飾故，但為蚊虻、風雨、寒熱故，以慚愧故也。
若用飲食，非為利故，非以貢高故，非為肥悅故，
但為令身久住，除煩惱、憂慼故，以行梵行故，
欲令故病斷，新病不生故，久住安隱無病故也。
若用居止房舍、床褥、臥具，非為利故，非以貢高故，
非為嚴飾故，但為疲惓得止息故，得靜坐故也。
若用湯藥，非為利故，非以貢高故，非為肥悅故，
但為除病惱故，攝御命根故，安隱無病故。
若不用者，則生煩惱、憂慼，用則不生煩惱、
憂慼，是謂有漏從用斷也。
^cb432c5「云何有漏從忍斷耶？
比丘！精進斷惡不善，修善法故，常有起想，
專心精勤，身體、皮肉、筋骨、血髓皆令乾竭，
不捨精進，要得所求，乃捨精進。
比丘！復當堪忍飢渴、寒熱、蚊虻蠅蚤虱，
風日所逼，惡聲捶杖，亦能忍之，身遇諸病，
極為苦痛，至命欲絕，諸不可樂，皆能堪忍。
若不忍者，則生煩惱、憂慼，忍則不生煩惱、
憂慼，是謂有漏從忍斷也。
^cb432c13「云何有漏從除斷耶？
比丘！生欲念不除斷捨離，生恚念、害念不除斷捨離，
若不除者，則生煩惱、憂慼，除則不生煩惱、
憂慼，是謂有漏從除斷也。
^cb432c16「云何有漏從思惟斷耶？
比丘！思惟初念覺支，依離、依無欲、依於滅盡，
起至出要，法精進喜息定，思惟第七捨覺支，
依離、依無欲、依於滅盡，趣至出要。
若不思惟者，則生煩惱、憂慼，思惟則不生煩惱、
憂慼，是謂有漏從思惟斷也。
^cb432c21「若使比丘有漏從見斷則以見斷，有漏從護斷則以護斷，
有漏從離斷則以離斷，有漏從用斷則以用斷，
有漏從忍斷則以忍斷，有漏從除斷則以除斷，
有漏從思惟斷則以思惟斷，是謂比丘一切漏盡諸結已解，
能以正智而得苦際。」
^cb432c27佛說如是。彼諸比丘聞佛所說，歡喜奉行。

^pb1^folio#agmm3
^lb^au〔東晉罽賓三藏瞿曇僧伽提婆譯〕
^lb業相應品第二〔有十經〕〔初一日誦〕
^gatha鹽喻、惒破、度　羅云、思、伽藍
^gatha伽彌尼、師子　尼乾、波羅牢
^lb^ck11【鹽喻經】業相應品鹽喻經第一
^cb433a13我聞如是：
一時，佛遊舍衛國，在勝林給孤獨園。
^cb433a14爾時，世尊告諸比丘：「隨人所作業則受其報。
如是，不行梵行不得盡苦，若作是說，隨人所作業則受其報。
如是，修行梵行便得盡苦。
所以者何？若使有人作不善業，必受苦果地獄之報。
云何有人作不善業，必受苦果地獄之報？
謂有一人不修身、不修戒、不修心、不修慧，
壽命甚短，是謂有人作不善業，必受苦果地獄之報。
猶如有人以一兩鹽投少水中，欲令水鹹不可得飲。
於意云何？此一兩鹽，能令少水鹹叵飲耶？」
^cb433a24答曰：「如是。世尊！所以者何？
鹽多水少，是故能令鹹不可飲。」
^cb433a25「如是，有人作不善業，必受苦果地獄之報。
云何有人作不善業，必受苦果地獄之報？
謂有一人不修身、不修戒、不修心、不修慧、
壽命甚短，是謂有人作不善業，必受苦果地獄之報。」
^cb433a29「復次，有人作不善業，必受苦果現法之報。
云何有人作不善業，必受苦果現法之報？
謂有一人修身、修戒、修心、修慧，壽命極長，
是謂有人作不善業，必受苦果現法之報。
猶如有人以一兩鹽投恒水中，欲令水鹹不可得飲。
於意云何？此一兩鹽，能令恒水鹹叵飲耶？」
^cb433b7答曰：「不也。世尊！所以者何？
恒水甚多，一兩鹽少，是故不能令鹹叵飲。」
^cb433b8「如是，有人作不善業，必受苦果現法之報。
云何有人作不善業，必受苦果現法之報？
謂有一人修身、修戒、修心、修慧、壽命極長，
是謂有人作不善業，必受苦果現法之報。
^cb433b12「復次，有人作不善業，必受苦果地獄之報。
云何有人作不善業，必受苦果地獄之報？
謂有一人不修身、不修戒、不修心、不修慧，
壽命甚短，是謂有人作不善業，必受苦果地獄之報。
猶如有人奪取他羊。
云何有人奪取他羊？
謂奪羊者，或王、王臣，極有威勢，彼羊主者，
貧賤無力，彼以無力故便種種承望，叉手求索而作是說：『尊者！
可見還羊，若見與直。』
是謂有人奪取他羊。
如是，有人作不善業，必受苦果地獄之報。
云何有人作不善業，必受苦果地獄之報？
謂有一人不修身、不修戒、不修心、不修慧，
壽命甚短，是謂有人作不善業，必受苦果地獄之報。
^cb433b25「復次，有人作不善業，必受苦果現法之報。
云何有人作不善業，必受苦果現法之報？
謂有一人修身、修戒、修心、修慧，壽命極長，
是謂有人作不善業，必受苦果現法之報。
猶如有人雖竊他羊，主還奪取。
云何有人雖竊他羊，主還奪取？
謂竊羊者貧賤無勢，彼羊主者或王、王臣，
極有威力，以有力故收縛竊者，還奪取羊。
是謂有人雖竊他羊，主還奪取。
如是，有人作不善業，必受苦果現法之報。
云何有人作不善業，必受苦果現法之報？
謂有一人修身、修戒、修心、修慧，壽命極長，
是謂有人作不善業，必受苦果現法之報。
^cb433c9「復次，有人作不善業，必受苦果地獄之報。
云何有人作不善業，必受苦果地獄之報？
謂有一人不修身、不修戒、不修心、不修慧，
壽命甚短，是謂有人作不善業，必受苦果地獄之報。
猶如有人負他五錢，為主所縛，乃至一錢亦為主所縛。
云何有人負他五錢，為主所縛，乃至一錢亦為主所縛？
謂負債人貧無力勢，彼貧無力故，負他五錢，
為主所縛，乃至一錢亦為主所縛。
是謂有人負他五錢，為主所縛，乃至一錢亦為主所縛。
如是有人作不善業，必受苦果地獄之報。
云何有人作不善業，必受苦果地獄之報？
謂有一人不修身、不修戒、不修心、不修慧，
壽命甚短，是謂有人作不善業，必受苦果地獄之報。
^cb433c23「復次，有人作不善業，必受苦果現法之報。
云何有人作不善業，必受苦果現法之報？
謂有一人修身、修戒、修心、修慧，壽命極長，
是謂有人作不善業，必受苦果現法之報。
猶如有人雖負百錢，不為主所縛，乃至千萬亦不為主所縛。
云何有人雖負百錢，不為主所縛，乃至千萬亦不為主所縛？
謂負債人產業無量，極有勢力，彼以是故，
雖負百錢，不為主所縛，乃至千萬亦不為主所縛。
是謂有人雖負百錢，不為主所縛，乃至千萬亦不為主所縛。
如是，有人作不善業，必受苦果現法之報。
云何有人作不善業，必受苦果現法之報？
謂有一人修身、修戒、修心、修慧，壽命極長，
是謂有人作不善業，必受苦果現法之報，彼於現法設受善惡業報而輕微也。」
^cb434a9佛說如是。彼諸比丘聞佛所說，歡喜奉行。

^lb^ck12【和破經】業相應品惒破經第二〔惒乎過反〕
^cb434a14我聞如是：
一時，佛遊釋羇瘦迦維羅衛，在尼拘類園。
^cb434a15爾時，尊者大目乾連與比丘眾俱，於中食後有所為故，集坐講堂。
是時，尼乾有一弟子，釋種，名曰惒破，中後彷徉至尊者大目乾連所，
共相問訊，却坐一面。
^cb434a19於是，尊者大目乾連問如此事：「於惒破意云何？
若有比丘身、口、意護，汝頗見是處，因此生不善漏，令至後世耶？」
^cb434a21惒破答曰：「大目乾連！
若有比丘身、口、意護，我見是處，因此生不善漏令至後世。
大目乾連！若有前世行不善行，因此生不善漏令至後世。」
^cb434a25後時，世尊靜處宴坐，以淨天耳出過於人，聞尊者大目乾連與尼乾弟子釋惒破共論如是。
世尊聞已，則於晡時從宴坐起，往詣講堂比丘眾前，敷座而坐。
世尊坐已，問曰：「目乾連！
向與尼乾弟子釋惒破共論何事？
復以何事集坐講堂？」
^cb434b2尊者大目乾連白曰：「世尊！
我今日與比丘眾俱，於中食後有所為故，
集坐講堂，此尼乾弟子釋惒破中後彷徉來至我所，
共相問訊，却坐一面，我問如是：『於惒破意云何？
若有比丘身、口、意護，汝頗見是處，因此生不善漏令至後世耶？』
尼乾弟子釋惒破即答我言：『若有比丘身、
口、意護，我見是處，因此生不善漏令至後世。
大目乾連！若有前世行不善行，因此生不善漏令至後世。』
世尊！向與尼乾弟子釋惒破共論如是，
以此事故，集坐講堂。」
^cb434b13於是，世尊語尼乾弟子釋惒破曰：「若我所說是者，
汝當言是，若不是者，當言不是，汝有所疑，
便可問我：『沙門瞿曇！
此有何事，此有何義？』
隨我所說，汝若能受者，我可與汝共論此事。」
^cb434b17惒破答曰：「沙門瞿曇！
若所說是，我當言是，若不是者，當言不是，
我若有疑，當問瞿曇：『瞿曇！
此有何事，此有何義？』
隨沙門瞿曇所說，我則受持，沙門瞿曇但當與我共論此事。」
^cb434b21世尊問曰：「於惒破意云何？
若有比丘生不善身行、漏、煩熱、憂慼，彼於後時不善身行滅，
不更造新業，棄捨故業，即於現世便得究竟而無煩熱，
常住不變，謂聖慧所見、聖慧所知也。
身生不善、口行不善、意行不善無明行、
漏、煩熱、憂慼，彼於後時不善無明行滅，
不更造新業，棄捨故業，即於現世便得究竟而無煩熱，
常住不變，謂聖慧所見、聖慧所知。
云何，惒破！如是比丘身、口、意護，汝頗見是處，因此生不善漏令至後世耶？」
^cb434c2惒破答曰：「瞿曇！若有比丘如是身、口、意護，
我不見是處，因此生不善漏令至後世。」
^cb434c4世尊歎曰：「善哉！惒破！
云何，惒破！若有比丘無明已盡，明已生，
彼無明已盡，明已生，生後身覺便知生後身覺，
生後命覺便知生後命覺，身壞命終，壽已畢訖，
即於現世一切所覺便盡止息，當知至竟冷。
猶如，惒破！因樹有影，若使有人持利斧來斫彼樹根，
段段斬截，破為十分，或為百分，火燒成灰，
或大風吹，或著水中。
於惒破意云何？影因樹有，彼影從是已絕其因，滅不生耶？」
^cb434c13惒破答曰：「如是。瞿曇！」
^cb434c14「惒破！當知比丘亦復如是，無明已盡，明已生，
彼無明已盡，明已生，生後身覺便知生後身覺，
生後命覺便知生後命覺，身壞命終，壽已畢訖，
即於現世一切所覺便盡止息，當知至竟冷。
惒破！比丘如是正心解脫，便得六善住處，云何為六？
惒破！比丘眼見色，不喜不憂，捨求無為，
正念正智，惒破！比丘如是正心解脫，是謂得第一善住處。
如是，耳、鼻、舌、身、意知法，不喜不憂，捨求無為，
正念正智，惒破！比丘如是正心解脫，是謂得第六善住處，惒破！
比丘如是正心解脫，得此六善住處。」
^cb434c25惒破白曰：「如是，瞿曇！
多聞聖弟子如是正心解脫，得六善住處。
云何為六？瞿曇！多聞聖弟子眼見色，不喜不憂，
捨求無為，正念正智，瞿曇！
多聞聖弟子如是正心解脫，是謂得第一善住處。
如是，耳、鼻、舌、身、意知法，不喜不憂，捨求無為，正念正智。
如是，瞿曇！多聞聖弟子如是正心解脫，是謂得第六善住處。
如是，瞿曇！多聞聖弟子如是正心解脫，得此六善住處。」
^cb435a4於是，惒破白世尊曰：「瞿曇！
我已知，善逝，我已解。
瞿曇猶明目人，覆者仰之，覆者發之，迷者示道，
暗中施明，若有眼者便見於色；沙門瞿曇亦復如是，
為我無量方便說法現義，隨其諸道。
世尊！我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。
^cb435a11「世尊！猶如有人養不良馬，望得其利，徒自疲勞而不獲利。
世尊！我亦如是，彼愚癡尼乾不善曉了，
不能解知，不識良田而不自審，長夜奉敬供養禮事，
望得其利，唐苦無益。
世尊！我今再自歸佛、法及比丘眾，唯願世尊受我為優婆塞，
從今日始，終身自歸，乃至命盡。
^cb435a17「世尊！我本無知，於愚癡尼乾有信有敬，從今日斷。
所以者何？欺誑我故。
世尊！我今三自歸佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb435a21佛說如是。釋惒破及諸比丘聞佛所說，歡喜奉行。
^lb^ck13【度經】業相應品度經第三〔初一日誦〕
^cb435a25我聞如是：
一時，佛遊舍衛國，在勝林給孤獨園。
^cb435a26爾時，世尊告諸比丘：「有三度處，異姓、異名、
異宗、異說，謂有慧者善受、極持而為他說，然不獲利。
云何為三？或有沙門、梵志如是見、如是說，
謂人所為一切皆因宿命造；復有沙門、
梵志如是見、如是說，謂人所為一切皆因尊祐造；
復有沙門、梵志如是見、如是說，謂人所為一切皆無因無緣。
^cb435b3「於中若有沙門、梵志如是見、如是說，謂人所為一切皆因宿命造者，
我便往彼，到已，即問：『諸賢！
實如是見、如是說，謂人所為一切皆因宿命造耶？』
彼答言：『爾。』我復語彼：『若如是者，諸賢等皆是殺生。
所以者何？以其一切皆因宿命造故。
如是，諸賢皆是不與取、邪婬、妄言，乃至邪見。
所以者何？以其一切皆因宿命造故。
諸賢！若一切皆因宿命造，見如真者，於內因內，
作以不作，都無欲、無方便。
諸賢！若於作以不作，不知如真者，便失正念、
無正智，則無可以教，如沙門法如是說者，
乃可以理伏彼沙門、梵志。』
^cb435b15「於中若有沙門、梵志如是見、如是說，謂人所為一切皆因尊祐造者，
我便往彼，到已，即問：『諸賢！
實如是見、如是說，謂人所為一切皆因尊祐造耶？』
彼答言：『爾。』我復語彼：『若如是者，諸賢等皆是殺生。
所以者何？以其一切皆因尊祐造故。
如是，諸賢皆是不與取、邪婬、妄言，乃至邪見。
所以者何？以其一切皆因尊祐造故。
諸賢！若一切皆因尊祐造，見如真者，於內因內，
作以不作，都無欲、無方便。
諸賢！若於作以不作，不知如真者，便失正念、
無正智，則無可以教，如沙門法如是說者，
乃可以理伏彼沙門、梵志。』
^cb435b27「於中若有沙門、梵志如是見、如是說，謂人所為一切皆無因無緣者，
我便往彼，到已，即問：『諸賢！
實如是見、如是說，謂人所為一切皆無因無緣耶？』
彼答言：『爾。』我復語彼：『若如是者，諸賢等皆是殺生。
所以者何？以其一切皆無因無緣故。
如是，諸賢皆是不與取、邪婬、妄言，乃至邪見。
所以者何？以其一切皆無因無緣故。
諸賢！若一切皆無因無緣，見如真者，於內因內，
作以不作，都無欲、無方便。
諸賢！若於作以不作，不知如真者，便失正念、
無正智，則無可以教，如沙門法如是說者，
乃可以理伏彼沙門、梵志。』
^cb435c9「我所自知、自覺法，為汝說者，若沙門、梵志，
若天、魔、梵及餘世間皆無能伏，皆無能穢，皆無能制。
云何我所自知、自覺法為汝說，非為沙門、
梵志，若天、魔、梵及餘世間所能伏、所能穢、所能制？
謂有六處法，我所自知、自覺為汝說，非為沙門、
梵志，若天、魔、梵及餘世間所能伏、所能穢、所能制。
復有六界法，我所自知、自覺為汝說，非為沙門、
梵志，若天、魔、梵及餘世間所能伏、所能穢、所能制。
^cb435c18「云何六處法，我所自知、自覺為汝說？
謂眼處，耳、鼻、舌、身、意處，是謂六處法，我所自知、自覺為汝說也。
云何六界法，我所自知、自覺為汝說？
謂地界，水、火、風、空、識界，是謂六界法，我所自知、自覺為汝說也。
^cb435c23「以六界合故，便生母胎，因六界便有六處，
因六處便有更樂，因更樂便有覺。
比丘！若有覺者便知苦如真，知苦習、知苦滅、知苦滅道如真。
云何知苦如真？謂生苦、老苦、病苦、死苦、
怨憎會苦、愛別離苦、所求不得苦、略五盛陰苦，是謂知苦如真。
云何知苦習如真？
謂此愛受當來有，樂欲共俱，求彼彼有，是謂知苦習如真。
云何知苦滅如真？
謂此愛受當來有，樂欲共俱，求彼彼有斷無餘、
捨、吐、盡、無欲、滅、止、沒，是謂知苦滅如真。
云何知苦滅道如真？
謂八支聖道，正見乃至正定，是為八，是謂知苦滅道如真。
比丘！當知苦如真，當斷苦習，當苦滅作證，當修苦滅道。
若比丘知苦如真，斷苦習，苦滅作證，修苦滅道者，
是謂比丘一切漏盡，諸結已解，能以正智而得苦際。」
^cb436a9佛說如是。彼諸比丘聞佛所說，歡喜奉行。

^lb^ck14【羅云經】業相應品羅云經第四〔初一日誦〕
^cb436a13我聞如是：
一時，佛遊王舍城，在竹林迦蘭哆園。
^cb436a14爾時，尊者羅云亦遊王舍城溫泉林中。
於是，世尊過夜平旦，著衣持鉢入王舍城而行乞食，
乞食已竟，至溫泉林羅云住處。
尊者羅云遙見佛來，即便往迎，取佛衣鉢，
為敷坐具，汲水洗足，佛洗足已，坐羅云座。
^cb436a19於是，世尊即取水器，瀉留少水已，問曰：「羅云！
汝今見我取此水器，瀉留少水耶？」
^cb436a21羅云答曰：「見也。世尊！」
佛告羅云：「我說彼道少，亦復如是，謂知已妄言，
不羞不悔，無慚無愧，羅云！
彼亦無惡不作。是故，羅云！
當作是學，不得戲笑妄言。」
^cb436a24世尊復取此少水器，盡瀉棄已，問曰：「羅云！
汝復見我取少水器，盡瀉棄耶？」
^cb436a26羅云答曰：「見也。世尊！」
^cb436a27佛告羅云：「我說彼道盡棄，亦復如是，謂知已妄言，
不羞不悔，無慚無愧，羅云！
彼亦無惡不作。是故，羅云！
當作是學，不得戲笑妄言。」
^cb436b1世尊復取此空水器，覆著地已，問曰：「羅云！
汝復見我取空水器，覆著地耶？」
^cb436b3羅云答曰：「見也。世尊！」
佛告羅云：「我說彼道覆，亦復如是，謂知已妄言，
不羞不悔，無慚無愧，羅云！
彼亦無惡不作。是故羅云！
當作是學，不得戱笑妄言。」
^cb436b6世尊復取此覆水器，發令仰已，問曰：「羅云！
汝復見我取覆水器，發令仰耶？」
^cb436b8羅云答曰：「見也。世尊！」
佛告羅云：「我說彼道仰，亦復如是，謂知已妄言，
不羞不悔，不慚不愧，羅云！
彼亦無惡不作。是故，羅云！
當作是學，不得戲笑妄言。
^cb436b12「羅云！猶如王有大象入陣鬪時，用前脚、
後脚、尾、髂𦝣、脊、脇、項、額、耳、牙，一切皆用，
唯護於鼻，象師見已，便作是念：『此王大象猶故惜命。
所以者何？此王大象入陣鬪時，用前脚、
後脚、尾、髂𦝣、脊、脇、項、額、耳、牙，一切皆用，唯護於鼻。』
羅云！若王大象入陣鬪時，用前脚、後脚、
尾、髂𦝣、脊、脇、項、額、耳、牙、鼻，一切盡用，
象師見已，便作是念：『此王大象不復惜命。
所以者何？此王大象入陣鬪時，用前脚、
後脚、尾、髂𦝣、脊、脇、項、額、耳、牙、鼻，一切盡用。』
羅云！若王大象入陣鬪時，用前脚、後脚、
尾、髂𦝣、脊、脇、項、額、耳、牙、鼻，一切盡用，羅云！
我說此王大象入陣鬪時，無惡不作。
如是，羅云！謂知已妄言，不羞不悔，無慚無愧，羅云！
我說彼亦無惡不作。
是故，羅云！當作是學，不得戲笑妄言。」
^cb436b27於是，世尊即說頌曰：
^gatha「人犯一法，謂妄言是，
^gatha不畏後世，無惡不作。
^gatha寧噉鐵丸，其熱如火，
^gatha不以犯戒，受世信施。
^gatha若畏於苦，不愛念者，
^gatha於隱顯處，莫作惡業。
^gatha若不善業，已作今作，
^gatha終不得脫，亦無避處。」
^cb436c7佛說頌已，復問羅云：「於意云何？
人用鏡為？」
^cb436c8尊者羅云答曰：「世尊！
欲觀其面，見淨不淨。」
^cb436c9「如是。羅云！若汝將作身業，即觀彼身業：
『我將作身業，彼身業為淨、為不淨，為自為、為他？』
羅云！若觀時則知，我將作身業，彼身業淨，
或自為，或為他，不善與苦果受於苦報。
羅云！汝當捨彼將作身業。
羅云！若觀時則知，我將作身業，彼身業不淨，
或自為，或為他，善與樂果受於樂報。
羅云！汝當受彼將作身業。
^cb436c16「羅云！若汝現作身業，即觀此身業：『若我現作身業，
此身業為淨、為不淨，為自為、為他？』
羅云！若觀時則知，我現作身業，此身業淨，
或自為，或為他，不善與苦果受於苦報。
羅云！汝當捨此現作身業。
羅云！若觀時則知，我現作身業，此身業不淨，
或自為，或為他，善與樂果受於樂報。
羅云！汝當受此現作身業。
^cb436c23「羅云！若汝已作身業，即觀彼身業：『若我已作身業，
彼身業已過去、滅盡、變易，為淨、為不淨，
為自為、為他？』羅云！
若觀時則知，我已作身業，彼身業已過去、
滅盡、變易，彼身業淨，或自為，或為他，不善與苦果受於苦報。
羅云！汝當詣善知識、梵行人所，彼已作身業，
至心發露，應悔過說，慎莫覆藏，更善持護。
羅云！若觀時則知，我已作身業，彼身業已過去滅盡變易，
彼身業不淨，或自為，或為他，善與樂果受於樂報。
羅云！汝當晝夜歡喜，住正念正智，口業亦復如是。
^cb437a5「羅云！因過去行故，已生意業，即觀彼意業：
『若因過去行故，已生意業，彼意業為淨、
為不淨，為自為、為他？』
羅云！若觀時則知，因過去行故，已生意業，
彼意業已過去、滅盡、變易，彼意業淨，或自為，
或為他，不善與苦果受於苦報。
羅云！汝當捨彼過去意業，羅云！
若觀時則知，因過去行故，已生意業已過去、
滅盡、變易，彼意業不淨，或自為，或為他，善與樂果受於樂報。
羅云！汝當受彼過去意業。
^cb437a14「羅云！因未來行故，當生意業，即觀彼意業：
『若因未來行故，當生意業，彼意業為淨、
為不淨，為自為、為他？』
羅云！若觀時則知，因未來行故，當生意業，
彼意業淨，或自為，或為他，不善與苦果受於苦報。
羅云！汝當捨彼未來意業。
羅云！若觀時則知，因未來行故，當生意業，
彼意業不淨，或自為，或為他，善與樂果受於樂報。
羅云！汝當受彼未來意業。
^cb437a22「羅云！因現在行故，現生意業，即觀此意業：
『若因現在行故，現生意業，此意業為淨、
為不淨，為自為、為他？』
羅云！若觀時則知，因現在行故，現生意業，
此意業淨，或自為，或為他，不善與苦果受於苦報。
羅云！汝當捨此現在意業。
羅云！若觀時則知，因現在行故，現生意業，
此意業不淨，或自為，或為他，善與樂果受於樂報。
羅云！汝當受此現在意業。
^cb437b2「羅云！若有過去沙門、梵志，身、口、意業，已觀而觀，
已淨而淨，彼一切即此身、口、意業，已觀而觀，已淨而淨。
羅云！若有未來沙門、梵志，身、口、意業，當觀而觀，
當淨而淨，彼一切即此身、口、意業，當觀而觀，
當淨而淨，羅云！若有現在沙門、梵志，身、
口、意業，現觀而觀，現淨而淨，彼一切即此身、
口、意業，現觀而觀，現淨而淨。
羅云！汝當如是學，我亦即此身、口、意業，
現觀而觀，現淨而淨。」
^cb437b10於是，世尊復說頌曰：
^gatha「身業、口業、　意業，羅云！
^gatha善不善法，汝應常觀。
^gatha知已妄言，羅云莫說，
^gatha禿從他活，何可妄言？
^gatha覆沙門法，空無真實，
^gatha謂說妄言，不護其口。
^gatha故不妄言，正覺之子，
^gatha是沙門法，羅云當學。
^gatha方方豐樂，安隱無怖，
^gatha羅云至彼，莫為害他。」
^cb437b21佛說如是。尊者羅云及諸比丘，聞佛所說，歡喜奉行。

^lb^ck15【思經】業相應品思經第五〔初一日誦〕
^cb437b25我聞如是：
一時，佛遊舍衛國，在勝林給孤獨園。
^cb437b26爾時，世尊告諸比丘：「若有故作業，我說彼必受其報，
或現世受，或後世受；若不故作業，我說此不必受報。
於中，身故作三業，不善與苦果受於苦報；
口有四業，意有三業，不善與苦果受於苦報。
^cb437c1「云何身故作三業，不善與苦果受於苦報？
一曰殺生，極惡飲血，其欲傷害，不慈眾生，乃至蜫蟲。
二曰不與取，著他財物以偷意取。
三曰邪婬，彼或有父所護，或母所護，或父母所護，
或姉妹所護，或兄弟所護，或婦父母所護，
或親親所護，或同姓所護，或為他婦女，
有鞭罰恐怖，及有名假賃至華鬘，親犯如此女。
是謂身故作三業，不善與苦果受於苦報。
^cb437c9「云何口故作四業，不善與苦果受於苦報？
一曰妄言，彼或在眾，或在眷屬，或在王家，
若呼彼問，汝知便說，彼不知言知，知言不知，
不見言見，見言不見，為己為他，或為財物，知已妄言。
二曰兩舌，欲離別他，聞此語彼，欲破壞此，
聞彼語此，欲破壞彼，合者欲離，離者復離，
而作群黨，樂於群黨，稱說群黨。
三曰麤言，彼若有言，辭氣麤獷，惡聲逆耳，
眾所不喜，眾所不愛，使他苦惱，令不得定，說如是言。
四曰綺語，彼非時說，不真實說，無義說，
非法說，不止息說，又復稱歎不止息事，
違背於時而不善教，亦不善訶。
是謂口故作四業，不善與苦果受於苦報。
^cb437c22「云何意故作三業，不善與苦果受於苦報？
一曰貪伺，見他財物諸生活具，常伺求望，欲令我得。
二曰嫉恚，意懷憎嫉而作是念：『彼眾生者，
應殺、應縛、應收、應免、應逐擯出。』
其欲令彼受無量苦。
三曰邪見，所見顛倒，如是見、如是說：無施、
無齋、無有呪說，無善惡業，無善惡業報，
無此世彼世，無父無母，世無真人往至善處、
善去、善向，此世彼世，自知、自覺、自作證成就遊。
是謂意故作三業，不善與苦果受於苦報。
^cb438a3「多聞聖弟子捨身不善業，修身善業，捨口、
意不善業，修口、意善業。
彼多聞聖弟子如是具足精進戒德，成就身淨業，
成就口、意淨業，離恚離諍，除去睡眠，無調貢高，
斷疑、度慢，正念正智，無有愚癡，彼心與慈俱，
遍滿一方成就遊，如是二三四方、四維上下，
普周一切，心與慈俱，無結無怨，無恚無諍，
極廣甚大，無量善修，遍滿一切世間成就遊。
彼作是念：『我本此心少不善修，我今此心無量善修。』
多聞聖弟子其心如是無量善修，若本因惡知識，
為放逸行，作不善業，彼不能將去，不能穢汙，不復相隨。
若有幼少童男、童女，生便能行慈心解脫者，
而於後時，彼身、口、意寧可復作不善業耶？」
^cb438a17比丘答曰：「不也。世尊！
所以者何？自不作惡業，惡業何由生？」
^cb438a18「是以男女在家、出家，常當勤修慈心解脫，
若彼男女在家、出家修慈心解脫者，不持此身往至彼世，但隨心去此。
比丘應作是念：『我本放逸，作不善業，是一切今可受報，終不後世。』
若有如是行慈心解脫無量善修者，必得阿那含，或復上得。
如是，悲、喜、心與捨俱，無結無怨，無恚無諍，
極廣甚大，無量善修，遍滿一切世間成就遊，
彼作是念：『我本此心少不善修，我今此心無量善修。』
多聞聖弟子其心如是無量善修，若本因惡知識，
為放逸行，作不善業，彼不能將去，不能穢汙，不復相隨。
若有幼少童男、童女，生便能行捨心解脫者，
而於後時，彼身、口、意寧可復作不善業耶？」
^cb438b3比丘答曰：「不也。世尊！
所以者何？自不作惡業，惡業何由生？」
^cb438b4「是以男女在家、出家，常當勤修捨心解脫。
若彼男女在家、出家修捨心解脫者，不持此身往至彼世，但隨心去此。
比丘應作是念：『我本放逸，作不善業，是一切今可受報，終不後世。』
若有如是行捨心解脫無量善修者，必得阿那含，或復上得。」
^cb438b10佛說如是。彼諸比丘聞佛所說，歡喜奉行。
^cb438b12思經第五竟
^lb^ck16【伽藍經】業相應品伽藍經第六〔初一日誦〕
^cb438b14我聞如是：
一時，佛遊伽藍園，與大比丘眾俱，至羇舍子，住羇舍子村北尸攝惒林中。
^cb438b16爾時，羇舍子伽藍人聞沙門瞿曇釋種子捨釋宗族，
出家學道，遊伽藍園，與大比丘眾俱，來至此羇舍子，住羇舍子村北尸攝惒林中。
彼沙門瞿曇有大名稱，周聞十方，沙門瞿曇如來、
無所著、等正覺、明行成為、善逝、世間解、
無上士、道法御、天人師，號佛、眾祐。
彼於此世，天及魔、梵，沙門、梵志，從人至天，
自知自覺，自作證成就遊。
彼若說法，初善、中善、竟亦善，有義有文，
具足清淨，顯現梵行，若見如來、無所著、
等正覺，尊重禮拜，供養承事者，快得善利。
我等應共往見沙門瞿曇，禮事供養。
^cb438b27羇舍子伽藍人聞已，各與等類眷屬相隨從羇舍子出，
北行至尸攝惒林，欲見世尊禮事供養。
往詣佛已，彼伽藍人或稽首佛足，却坐一面；
或問訊佛，却坐一面；或叉手向佛，却坐一面；
或遙見佛已，默然而坐。
彼時，伽藍人各坐已定，佛為說法，勸發渴仰，
成就歡喜，無量方便為彼說法，勸發渴仰，
成就歡喜已，默然而住。
^cb438c5時，伽藍人，佛為說法，勸發渴仰，成就歡喜已，
各從坐起，偏袒著衣，叉手向佛，白世尊曰：「瞿曇！
有一沙門梵志來詣伽藍！
但自稱歎己所知見，而呰毀他所知所見。
瞿曇！復有一沙門梵志來詣伽藍，亦自稱歎己所知見，而呰毀他所知所見。
瞿曇！我等聞已，便生疑惑：『此沙門梵志何者為實，何者為虛？』」
^cb438c12世尊告曰：「伽藍！汝等莫生疑惑。
所以者何？因有疑惑，便生猶豫。
伽藍！汝等自無淨智，為有後世，為無後世？
伽藍！汝等亦無淨智，所作有罪，所作無罪？
伽藍！當知諸業有三，因習本有。
云何為三？伽藍！謂貪是諸業，因習本有。
伽藍！恚及癡是諸業，因習本有。
伽藍！貪者為貪所覆，心無厭足，或殺生，
或不與取，或行邪婬，或知已妄言，或復飲酒。
伽藍！恚者為恚所覆，心無厭足，或殺生，
或不與取，或行邪婬，或知已妄言，或復飲酒。
伽藍！癡者為癡所覆，心無厭足，或殺生，
或不與取，或行邪婬，或知已妄言，或復飲酒。
^cb438c24「伽藍！多聞聖弟子離殺斷殺，棄捨刀杖，
有慚有愧，有慈悲心，饒益一切，乃至蜫蟲，彼於殺生淨除其心。
伽藍！多聞聖弟子離不與取，斷不與取，
與之乃取，樂於與取，常好布施，歡喜無悋，
不望其報，彼於不與取淨除其心。
伽藍！多聞聖弟子離非梵行，斷非梵行，
勤修梵行，精勤妙行，清淨無穢，離欲斷婬，彼於非梵行淨除其心。
伽藍！多聞聖弟子離妄言，斷妄言，真諦言，
樂真諦，住真諦不移動，一切可信，不欺世間，彼於妄言淨除其心。
^cb439a5「伽藍！多聞聖弟子離兩舌，斷兩舌，行不兩舌，
不破壞他，不聞此語彼，欲破壞此，不聞彼語此，
欲破壞彼，離者欲合，合者歡喜，不作群黨，
不樂群黨，不稱群黨，彼於兩舌淨除其心。
伽藍！多聞聖弟子離麤言，斷麤言，若有所言，
辭氣麤獷，惡聲逆耳，眾所不喜，眾所不愛，
使他苦惱，令不得定，斷如是言。
若有所說，清和柔潤，順耳入心，可喜可愛，
使他安樂，言聲具了，不使人畏，令他得定，
說如是言，彼於麤言淨除其心。
伽藍！多聞聖弟子離綺語，斷綺語，時說、
真說、法說、義說、止息說，樂止息說，事順時得宜，
善教善訶，彼於綺語淨除其心。
伽藍！多聞聖弟子離貪伺，斷貪伺，心不懷諍，
見他財物諸生活具，不起貪伺，欲令我得，彼於貪伺淨除其心。
^cb439a20「伽藍！多聞聖弟子離恚斷恚，有慚有愧，
有慈悲心，饒益一切乃至蜫虫，彼於嫉恚淨除其心。
伽藍！多聞聖弟子離邪見、斷邪見，行於正見而不顛倒，
如是見、如是說：『有施有齋，亦有呪說；有善惡業報；
有此世彼世，有父有母；世有真人往至善處，
善去善向，此世彼世自知、自覺、自作證成就遊，彼於邪見淨除其心。』
^cb439a28「如是，伽藍！多聞聖弟子成就身淨業，成就口、
意淨業，離恚離諍，除去睡眠，無調貢高，
斷疑、度慢，正念正智，無有愚癡，彼心與慈俱，遍滿一方成就遊。
如是，二三四方、四維上下，普周一切，心與慈俱，
無結無怨，無恚無諍，極廣甚大，無量善修，遍滿一切世間成就遊。
如是，悲、喜心與捨俱，無結無怨，無恚無諍，
極廣甚大，無量善修，遍滿一切世間成就遊。
^cb439b7「如是，伽藍！多聞聖弟子心無結無怨，無恚無諍，便得四安隱住處。
云何為四？有此世彼世，有善惡業報，我得此正見相應業，
受持具足，身壞命終，必至善處，乃生天上。
如是，伽藍！多聞聖弟子心無結無怨，無恚無諍，是謂得第一安隱住處。
復次，伽藍！無此世彼世，無善惡業報，如是我於現法中，
非以此故為他所毀，但為正智所稱譽，
精進人、正見人說其有。
如是，伽藍！多聞聖弟子心無結無怨，無恚無諍，是謂得第二安隱住處。
復次，伽藍！若有所作，必不作惡，我不念惡。
所以者何？自不作惡，苦何由生？
如是，伽藍！多聞聖弟子心無結無怨，無恚無諍，是謂得第三安隱住處。
復次，伽藍！若有所作，必不作惡，我不犯世怖與不怖，
常當慈愍一切世間，我心不與眾生共諍，無濁歡悅。
如是，伽藍！多聞聖弟子心無結無怨，無恚無諍，是謂得第四安隱住處。
如是，伽藍！多聞聖弟子心無結無怨，無恚無諍，是謂得四安隱住處。」
^cb439b26伽藍白世尊曰：「如是，瞿曇！
多聞聖弟子心無結無怨，無恚無諍，得四安隱住處。
云何為四？有此世彼世，有善惡業報，我得此正見相應業，
受持具足，身壞命終，必至善處，乃至天上。
如是，瞿曇！多聞聖弟子心無結無怨，無恚無諍，是謂得第一安隱住處。
復次，瞿曇！若無此世彼世，無善惡業報，
我於現法中，非以此故為他所毀，但為正智所稱譽，
精進人、正見人說其有。
如是，瞿曇！多聞聖弟子心無結無怨，無恚無諍，是謂得第二安隱住處。
復次，瞿曇！若有所作，必不作惡，我不念惡。
所以者何？自不作惡，苦何由生？
如是，瞿曇！多聞聖弟子心無結無怨，無恚無諍，是謂得第三安隱住處。
復次，瞿曇！若有所作，必不作惡，我不犯世怖與不怖，
常當慈愍一切世間，我心不與眾生共諍，無濁歡悅。
如是，瞿曇！多聞聖弟子心無結無怨，無恚無諍，是謂得第四安隱住處。
如是，瞿曇！多聞聖弟子心無結無怨，無恚無諍，是謂得四安隱住處。
瞿曇！我已知，善逝，我已解。
世尊！我等盡自歸佛、法及比丘眾，唯願世尊受我等為優婆塞，
從今日始，終身自歸，乃至命盡。」
^cb439c20佛說如是。一切伽藍人及諸比丘，聞佛所說，歡喜奉行。

^lb^ck17【伽彌尼經】業相應品伽彌尼經第七〔伽音巨羅反〕〔初一日誦〕
^cb439c25我聞如是：
一時，佛遊那難陀園，在墻村㮈林。
^cb439c26爾時，阿私羅天有子名伽彌尼，色像巍巍，
光耀煒曄，夜將向旦，往詣佛所，稽首佛足，却住一面。
^cb439c28阿私羅天子伽彌尼白曰：「世尊！
梵志自高，事若干天，若眾生命終者，彼能令自在往來善處，
生於天上，世尊為法主，唯願世尊使眾生命終得至善處，生於天中。」
^cb440a2世尊告曰：「伽彌尼！
我今問汝，隨所解答。
伽彌尼！於意云何？
若村邑中或有男女，懈不精進，而行惡法，
成就十種不善業道，殺生、不與取、邪婬、
妄言，乃至邪見，彼命終時，若眾人來，各叉手向稱歎求索，
作如是語：『汝等男女，懈不精進，而行惡法，
成就十種不善業道，殺生、不與取、邪婬、
妄言，乃至邪見，汝等因此緣此，身壞命終，
必至善處，乃生天上。』
如是，伽彌尼！彼男女等，懈不精進，而行惡法，
成就十種不善業道，殺生、不與取、邪婬、
妄言，乃至邪見，寧為眾人各叉手向稱歎求索，
因此緣此，身壞命終，得至善處，生天上耶？」
^cb440a15伽彌尼答曰：「不也。
世尊！」
世尊歎曰：「善哉！伽彌尼！
所以者何？彼男女等，懈不精進，而行惡法，
成就十種不善業道，殺生、不與取、邪婬、
妄言，乃至邪見，若為眾人各叉手向稱歎求索，
因此緣此，身壞命終，得至善處，乃生天上者，是處不然。
伽彌尼！猶去村不遠有深水淵，於彼有人以大重石擲著水中，
若眾人來，各叉手向稱歎求索，作如是語：『願石浮出。』
伽彌尼！於意云何？
此大重石寧為眾人各叉手向稱歎求索，
因此緣此，而當出耶？」
^cb440a25伽彌尼答曰：「不也。
世尊！」
「如是。伽彌尼！彼男女等，懈不精進，而行惡法，
成就十種不善業道，殺生、不與取、邪婬、
妄言，乃至邪見，若為眾人各叉手向稱歎求索，
因此緣此，身壞命終，得至善處，生天上者，是處不然。
所以者何？謂此十種不善業道，黑有黑報，
自然趣下，必至惡處。
^cb440b2「伽彌尼！於意云何？
若村邑中或有男女，精進勤修，而行妙法，
成十善業道，離殺、斷殺、不與取、邪婬、妄言，
乃至離邪見，斷邪見，得正見，彼命終時，
若眾人來，各叉手向稱歎求索，作如是語：
『汝男女等，精進勤修，而行妙法，成十善業道，
離殺、斷殺、不與取、邪婬、妄言，乃至離邪見，
斷邪見，得正見，汝等因此緣此，身壞命終，
當至惡處，生地獄中。』
伽彌尼！於意云何？
彼男女等，精進勤修，而行妙法，成十善業道，
離殺、斷殺、不與取、邪婬、妄言，乃至離邪見，
斷邪見，得正見，寧為眾人各叉手向稱歎求索，
因此緣此，身壞命終，得至惡處，生地獄中耶？」
^cb440b14伽彌尼答曰：「不也。
世尊！」
^cb440b15世尊歎曰：「善哉！伽彌尼！
所以者何？伽彌尼！
彼男女等，精進勤修，而行妙法，成十善業道，
離殺、斷殺、不與取、邪婬、妄言，乃至離邪見，
斷邪見，得正見，若為眾人各叉手向稱歎求索，
因此緣此，身壞命終，得生惡處，生地獄中者，是處不然。
所以者何？伽彌尼！
謂此十善業道，白有白報，自然昇上，必至善處。
伽彌尼！猶去村不遠有深水淵，於彼有人以酥油瓶投水而破，
滓瓦沈下，酥油浮上。
如是，伽彌尼！彼男女等，精進勤修，而行妙法，
成十善業道，離殺、斷殺、不與取，邪婬、妾言乃至離邪見，
斷邪見，得正見。彼命終時，謂身麤色四大之種從父母生，
衣食長養，坐臥按摩，澡浴強忍，是破壞法，
是滅盡法，離散之法；彼命終後，或烏鳥啄，
或虎狼食，或燒或埋，盡為粉塵，彼心、意、
識常為信所熏，為精進、多聞、布施、智慧所熏，
彼因此緣此，自然昇上，生於善處。
伽彌尼！彼殺生者，離殺、斷殺，園觀之道、
昇進之道、善處之道。
伽彌尼！不與取、邪婬、妄言，乃至邪見者，
離邪見，得正見，園觀之道、昇進之道、善處之道。
伽彌尼！復有園觀之道、昇進之道、善處之道。
伽彌尼！云何復有園觀之道、昇進之道、善處之道？
謂八支聖道，正見乃至正定，是為八。
伽彌尼！是謂復有園觀之道、昇進之道、善處之道。」
^cb440c12佛說如是。伽彌尼及諸比丘，聞佛所說，歡喜奉行。

^pb1^folio#agmm4中阿含經卷第四
^lb^au〔東晉罽賓三藏瞿曇僧伽提婆譯〕
^lb^ck18【師子經】業相應品師子經第八〔初一日誦〕
^cb440c23我聞如是：
一時，佛遊鞞舍離，在獼猴水邊高樓臺觀。
^cb440c24爾時，眾多鞞舍離麗掣集在聽堂，數稱歎佛，數稱歎法及比丘眾。
彼時，尼乾弟子師子大臣亦在眾中。
^cb440c26是時，師子大臣欲往見佛，供養禮事，師子大臣則先往詣諸尼乾所，
白尼乾曰：「諸尊！我欲往見沙門瞿曇。」
^cb440c29彼時，尼乾訶師子曰：「汝莫欲見沙門瞿曇。
所以者何？沙門瞿曇宗本不可作，亦為人說不可作法。
師子！若見宗本不可作則不吉利，供養禮事亦不吉利。」
^cb441a3彼眾多鞞舍離麗掣再三集在聽堂，數稱歎佛，數稱歎法及比丘眾。
彼時，尼乾弟子師子大臣亦再三在彼眾中。
時，師子大臣亦復再三欲往見佛，供養禮事。
^cb441a7師子大臣便不辭尼乾，即往詣佛，共相問訊，
却坐一面，而作是語：「我聞沙門瞿曇宗本不可作，亦為人說不可作法。
瞿曇！若如是說，沙門瞿曇宗本不可作，
亦為人說不可作法，彼不謗毀沙門瞿曇耶？
彼說真實耶？彼說是法耶？
彼說法如法耶？於如法無過、無難詰耶？」
^cb441a13世尊答曰：「師子！若如是說，沙門瞿曇宗本不可作，
亦為人說不可作法，彼不謗毀沙門瞿曇！
彼說真實，彼說是法，彼說如法，於法無過，亦無難詰。
所以者何？師子！有事因此事故，於如實法不能謗毀，
沙門瞿曇宗本不可作，亦為人說不可作法。
師子！復有事因此事故，於如實法不能謗毀，
沙門瞿曇宗本可作，亦為人說可作之法。
師子！復有事因此事故，於如實法不能謗毀，
沙門瞿曇宗本斷滅，亦為人說斷滅之法。
師子！復有事因此事故，於如實法不能謗毀，
沙門瞿曇宗本可惡，亦為人說可憎惡法。
師子！復有事因此事故，於如實法不能謗毀，
沙門瞿曇宗本法、律，亦為人說法、律之法。
師子！復有事因此事故，於如實法不能謗毀，
沙門瞿曇宗本苦行，亦為人說苦行之法。
師子！復有事因此事故，於如實法不能謗毀，
沙門瞿曇宗本不入於胎，亦為人說不入胎法。
師子！復有事因此事故，於如實法不能謗毀，
沙門瞿曇宗本安隱，亦為人說安隱之法。
^cb441b5「師子！云何有事因此事故，於如實法不能謗毀，
沙門瞿曇宗本不可作，亦為人說不可作法？
師子！我說身惡行不可作，口、意惡行亦不可作。
師子！若如是比無量不善穢污之法，為當來有本、
煩熱苦報、生老病死因。
師子！我說此法盡不可作。
師子！是謂有事因此事故，於如實法不能謗毀，
沙門瞿曇宗本不可作，亦為人說不可作法。
^cb441b13「師子！云何復有事因此事故，於如實法不能謗毀，
沙門瞿曇宗本可作，亦為人說可作之法？
師子！我說身妙行可作，口、意妙行亦可作。
師子！若如是比無量善法與樂果，受於樂報，生於善處而得長壽。
師子！我說此法盡應可作。
師子！是謂有事因此事故，不能謗毀，沙門瞿曇宗本可作，亦為人說可作之法。
^cb441b20「師子！云何復有事因此事故，於如實法不能謗毀，
沙門瞿曇宗本斷滅，亦為人說斷滅之法？
師子！我說身惡行應斷滅，口、意惡行亦應斷滅。
師子！若如是比無量不善穢汙之法，為當來有本、
煩熱苦報、生老病死因。
師子！我說此法盡應斷滅。
師子！是謂有事因此事故，於如實法不能謗毀，
沙門瞿曇宗本斷滅，亦為人說斷滅之法。
^cb441b28「師子！云何復有事因此事故，於如實法不能謗毀，
沙門瞿曇宗本可惡，亦為人說可憎惡法？
師子！我說身惡行可憎惡，口、意惡行亦可憎惡。
師子！若如是比無量不善穢汙之法，為當來有本、
煩熱苦報、生老病死因。
師子！我說此法盡可憎惡。
師子！是謂有事因此事故，於如實法不能謗毀，
沙門瞿曇宗本可惡，亦為人說可憎惡法。
^cb441c6「師子！云何復有事因此事故，於如實法不能謗毀，
沙門瞿曇宗本法、律，亦為人說法、律之法？
師子！我為斷貪婬故而說法、律，斷瞋恚、
愚癡故而說法、律。
師子！若如是比無量不善穢汙之法，為當來有本、
煩熱苦報、生老病死因。
師子！我為斷彼故而說法、律。
師子！是謂有事因此事故，於如實法不能謗毀，
沙門瞿曇宗本法、律，亦為人說法、律之法。
^cb441c14「師子！云何復有事因此事故，於如實法不能謗毀，
沙門瞿曇宗本苦行，亦為人說苦行之法？
師子！或有沙門、梵志裸形無衣，或以手為衣，
或以葉為衣，或以珠為衣，或不以瓶取水，
或不以魁取水，不食刀杖劫抄之食，不食欺妄食，
不自往，不遣信，不來尊、不善尊、不住尊。
若有二人食，不在中食，不懷妊家食，不畜狗家食，
設使家有糞蠅飛來，便不食也。
不噉魚，不食肉，不飲酒，不飲惡水，或都無所飲，
學無飲行；或噉一口，以一口為足，或二口、
三、四，乃至七口，以七口為足；或食一得，
以一得為足，或二、三、四，乃至七得，以七得為足；
或日一食，以一食為足，或二、三、四、五、六、
七日、半月、一月一食，以一食為足；或食菜茹，
或食稗子，或食穄米，或食雜𪍿，或食頭頭邏食，
或食麤食；或至無事處，依於無事，或食根，
或食果，或食自落果，或持連合衣，或持毛衣，
或持頭舍衣，或持毛頭舍衣，或持全皮，
或持穿皮，或持全穿皮；或持散髮，或持編髮，
或持散編髮，或有剃髮，或有剃鬚，或剃鬚髮，
或有拔髮，或有拔鬚，或拔鬚髮；或住立斷坐，
或修蹲行，或有臥刺，以刺為床，或有臥果，
以果為床，或有事水，晝夜手抒，或有事火，
竟昔然之，或事日、月、尊祐大德，叉手向彼，
如此之比受無量苦，學煩熱行。
師子！有此苦行我不說無。
師子！然此苦行為下賤業，至苦至困，凡人所行，非是聖道。
師子！若有沙門、梵志，彼苦行法知斷滅盡，
拔絕其根，至竟不生者，我說彼苦行。
師子！如來、無所著、等正覺，彼苦行法知斷滅盡，
拔絕其根，至竟不生，是故我苦行。
師子！是謂有事因此事故，於如實法不能謗毀，
沙門瞿曇宗本苦行，亦為人說苦行之法。
^cb442a19「師子！云何復有事因此事故，於如實法不能謗毀，
沙門瞿曇宗本不入於胎，亦為人說不入胎法？
師子！若有沙門、梵志當來胎生，知斷滅盡，
拔絕其根，至竟不生者，我說彼不入於胎。
師子！如來、無所著、等正覺，當來有胎生知斷滅盡，
拔絕其根，至竟不生，是故我不入於胎。
師子！是謂有事因此事故，於如實法不能謗毀，
沙門瞿曇宗本不入於胎，亦為人說不入胎法。
^cb442a27「師子！云何復有事因此事故，於如實法不能謗毀，
沙門瞿曇宗本安隱，亦為人說安隱之法？
師子！族姓子所有剃除鬚髮，著袈裟衣，
至信、捨家、無家、學道者，唯無上梵行訖，
我於現法自知自覺，自作證成就遊，生已盡，
梵行已立，所作已辦，不更受有，知如真，
我自安隱，亦安隱他比丘、比丘尼、優婆塞、優婆夷。
我已安彼，便為生法，眾生於生法解脫，
老法、病法、死法、憂慼染汙法，眾生於憂慼染污法解脫。
師子！是謂有事因此事故，於如實法不能謗毀，
沙門瞿曇宗本安隱，亦為人說安隱之法。」
^cb442b10師子大臣白世尊曰：「瞿曇！
我已知。善逝！我已解。
瞿曇！猶明目人，覆者仰之，覆者發之，迷者示道，
闇中施明，若有眼者，便見於色。
沙門瞿曇亦復如是，為我無量方便說法、
現義，隨其諸道。世尊！
我今自歸於佛、法及比丘眾，唯願世尊受我為優婆塞，
從今日始，終身自歸，乃至命盡。
世尊！猶如有人養不良馬，望得其利，徒自疲勞而不獲利。
世尊！我亦如是，彼愚癡尼乾不善曉了，
不能自知，不識良田而不自審，長夜奉敬，
供養禮事，望得其利，唐苦無益。
世尊！我今再自歸佛、法及比丘眾，唯願世尊受我為優婆塞，
從今日始，終身自歸，乃至命盡。
世尊！我本無知，於愚癡尼乾有信有敬，從今日斷。
所以者何？欺誑我故。
世尊！我今三自歸佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb442b26佛說如是。師子大臣及諸比丘聞佛所說，歡喜奉行。
^lb^ck19【尼乾經】業相應品尼乾經第九〔初一日誦〕
^cb442b29我聞如是：
^cb442c1一時，佛遊釋羇瘦，在天邑中。
^cb442c2爾時，世尊告諸比丘：「諸尼乾等如是見、
如是說，謂人所受皆因本作，若其故業因苦行滅，
不造新者，則諸業盡，諸業盡已，則得苦盡，
得苦盡已，則得苦邊。
我便往彼，到已，即問：『尼乾！
汝等實如是見、如是說，謂人所受皆因本作，
若其故業因苦行滅，不造新者，則諸業盡，
諸業盡已，則得苦盡，得苦盡已，則得苦邊耶？』
彼答我言：『如是。瞿曇！』
我復問彼尼乾：『汝等自有淨智，我為本有，
我為本無，我為本作惡，為不作惡，我為爾所苦盡，
為爾所苦不盡，若盡已，便得盡，即於現世斷諸不善，
得眾善法，修習作證耶？』
彼答我言：『不也。瞿曇！』
^cb442c14「我復語彼尼乾：『汝等自無淨智，我為本有，
我為本無，我為本作惡，為不作惡，我為爾所苦盡，
為爾所苦不盡，若盡已，便得盡，即於現世斷諸不善，
得眾善法，修習作證，而作是說，謂人所受皆因本作，
若其故業因苦行滅，不造新者，則諸業盡，
諸業盡已，則得苦盡，得苦盡已，則得苦邊。
尼乾！若汝等自有淨智，我為本有，我為本無，
我為本作惡，為不作惡，我為爾所苦盡，
為爾所苦不盡，若盡已，便得盡，即於現世斷諸不善，
得眾善法，修習作證。
尼乾！汝等可得作是說，謂人所受皆因本作，
若其故業因苦行滅，不造新者，則諸業盡，
諸業盡已，則得苦盡，得苦盡已，則得苦邊。』
^cb442c28「尼乾！猶如有人身被毒箭，因被毒箭則生極苦，
彼為親屬憐念愍傷，欲饒益安隱故，即呼拔箭金醫。
箭金醫來，便以利刀而為開瘡，因開瘡時，
復生極苦，既開瘡已，而求箭金，求箭金時，
復生極苦，求得金已，即便拔出，因拔出時，
復生極苦，拔金出已，薄瘡纏裹，因裹瘡時，
復生極苦，彼於拔箭金後，得力無患，不壞諸根，平復如故。
尼乾！彼人自有淨智，便作是念：『我本被毒箭，
因被毒箭，則生極苦，我諸親屬見憐念愍傷，
欲饒益安隱我故，即呼拔箭金醫，箭金醫來，
便以利刀為我開瘡，因開瘡時，復生極苦，
既開瘡已，而求箭金，求箭金時，復生極苦，
求得金已，即便拔出，因拔出時，復生極苦，
拔金出已，薄瘡纏裹，因裹瘡時，復生極苦，
我於拔箭金後，得力無患，不壞諸根，平復如故。』
^cb443a15「如是，尼乾！若汝等自有淨智，我為本有，
我為本無，我為本作惡，為不作惡，我為爾所苦盡，
為爾所苦不盡，若盡已，便得盡，即於現世斷諸不善，
得眾善法，修習作證。
尼乾！汝等可得作是說，謂人所受皆因本作，
若其故業因苦行滅，不造新者，則諸業盡，
諸業盡已，則得苦盡，得苦盡已，則得苦邊，
我問如是，不見諸尼乾能答我言：『瞿曇！
如是，不如是。』
^cb443a23「復次，我問諸尼乾曰：『若諸尼乾有上斷、
上苦行，爾時諸尼乾生上苦耶？』
彼答我言：『如是。瞿曇！』
『若有中斷、中苦行，爾時諸尼乾生中苦耶？』
彼答我言：『如是，瞿曇！』
『若有下斷、下苦行，爾時諸尼乾生下苦耶？』
彼答我言：『如是，瞿曇！』
是為諸尼乾有上斷、上苦行，爾時諸尼乾則生上苦；
有中斷、中苦行，爾時諸尼乾則生中苦；
有下斷、下苦行，爾時諸尼乾則生下苦。
若使諸尼乾有上斷、上苦行，爾時諸尼乾止息上苦；
有中斷、中苦行，爾時諸尼乾止息中苦；
有下斷、下苦行，爾時諸尼乾止息下苦。
若如是作、不如是作，止息極苦甚重苦者，當知諸尼乾即於現世作苦。
但諸尼乾為癡所覆，為癡所纏，而作是說：
『謂人所受皆因本作，若其故業因苦行滅，
不造新者，則諸業盡，諸業盡已，則得苦盡，
得苦盡已，則得苦邊。』
我問如是，不見諸尼乾能答我言：『瞿曇！
如是，不如是。』
^cb443b12「復次，我問諸尼乾曰：『諸尼乾！
若有樂報業，彼業寧可因斷、因苦行，轉作苦報耶？』
彼答我言：『不也。瞿曇！』
『諸尼乾！若有苦報業，彼業寧可因斷、因苦行，轉作樂報耶？』
彼答我言：『不也。瞿曇！』
『諸尼乾！若有現法報業，彼業寧可因斷、
因苦行，轉作後生報耶？』
彼答我言：『不也。瞿曇！』
『諸尼乾！若有後生報業，彼業寧可因斷、
因苦行，轉作現法報耶？』
彼答我言：『不也。瞿曇！』
『諸尼乾！若有不熟報業，彼業寧可因斷、
因苦行，轉作熟報耶？』
彼答我言：『不也。瞿曇！』
『諸尼乾！若有熟報業，彼業寧可因斷、因苦行，轉作異耶？』
彼答我言：『不也。瞿曇！』
『諸尼乾！是為樂報業，彼業不可因斷、因苦行，轉作苦報。
諸尼乾！苦報業，彼業不可因斷、因苦行，轉作樂報。
諸尼乾！現法報業，彼業不可因斷、因苦行，轉作後生報。
諸尼乾！後生報業，彼業不可因斷、因苦行，轉作現法報。
諸尼乾！不熟業，彼業不可因斷、因苦行，轉作熟報。
諸尼乾！熟報業，彼業不可因斷、因苦行，轉作異者。
以是故，諸尼乾！虛妄方便，空斷無獲。』
^cb443c4「彼諸尼乾便報我言：『瞿曇！
我有尊師，名親子尼乾，作如是說：「諸尼乾！
汝等若本作惡業，彼業皆可因此苦行而得滅盡，
若今護身、口、意，因此不復更作惡業也。」』
我復問彼諸尼乾曰：『汝等信尊師親子尼乾，不疑惑耶？』
彼答我言：『瞿曇！我信尊師親子尼乾，無有疑惑。』
我復語彼諸尼乾曰：『有五種法現世二報，
信、樂、聞、念、見善觀，諸尼乾！
人自有虛妄言，是可信、可樂、可聞、可念、可見善觀耶？』
彼答我言：『如是。瞿曇！』
我復語彼諸尼乾曰：『是虛妄言，何可信，
何可樂，何可聞，何可念，何可善觀？
謂人自有虛妄言，有信、有樂、有聞、有念、有善觀。』
^cb443c17「若諸尼乾作是說者，於如法中得五詰責，為可憎惡。
云何為五？今此眾生所受苦樂皆因本作，
若爾者，諸尼乾等本作惡業。
所以者何？因彼故，諸尼乾於今受極重苦，是謂尼乾第一可憎惡。
復次，眾生所受苦樂皆因合會，若爾者，諸尼乾等本惡合會。
所以者何？因彼故，諸尼乾於今受極重苦，是謂尼乾第二可憎惡。
復次，眾生所受苦樂皆因為命，若爾者，諸尼揵等本惡為命。
所以者何？因彼故，諸尼乾於今受極重苦，是謂尼乾第三可憎惡。
復次，眾生所受苦樂皆因見也。
若爾者，諸尼乾等本有惡見。
所以者何？因彼故，諸尼乾於今受極重苦，是謂尼乾第四可憎惡。
復次，眾生所受苦樂皆因尊祐造，若爾者，諸尼乾等本惡尊祐。
所以者何？因彼故，諸尼乾於今受極重苦，是謂尼乾第五可憎惡。
若諸尼乾因本所作惡業、惡合會、惡為命、
惡見、惡尊祐，為惡尊祐所造，因彼故，諸尼乾於今受極重苦，
是謂因彼事故，諸尼乾等為可憎惡。
^cb444a8「我所自知、自覺法為汝說者，若沙門、梵志，
若天、魔、梵及餘世間皆無能伏，皆無能穢，皆無能制。
云何我所自知、自覺法為汝說者，非為沙門、
梵志，若天、魔、梵及餘世間所能伏、所能穢、所能制？
若有比丘捨身不善業，修身善業，捨口、
意不善業，修口、意善業，彼於未來苦，便自知我無未來苦，如法得樂而不棄捨。
彼或欲斷苦因，行欲，或欲斷苦因，行捨欲，
彼若欲斷苦因，行欲者，即修其行欲，已斷者，苦便得盡。
彼若欲斷苦因，行捨欲者，即修其行捨欲，
已斷者，苦便得盡。
若彼比丘便作是念：『隨所為、隨所行，不善法生而善法滅，
若自斷苦，不善法滅而善法生，我今寧可自斷其苦。』
便自斷苦。自斷苦已，不善法滅而善法生，不復斷苦。
所以者何？比丘！本所為者，其義已成，若復斷苦，是處不然。
^cb444a24「比丘！猶如箭工用檢撓箭，其箭已直，不復用檢。
所以者何？彼人本所為者，其事已成，若復用檢，是處不然。
如是，比丘便作是念：『隨所為、隨所行，不善法生而善法滅，
若自斷苦，不善法滅而善法生，我今寧可自斷其苦。』
便自斷苦。自斷苦已，不善法滅而善法生，不復斷苦。
所以者何？本所為者，其義已成，若復斷苦，是處不然。
比丘！猶如有人愛念、染著、敬待彼女，然彼女人更與他語，
共相問訊，往來止宿，其人因是身心生苦惱，極憂慼耶？」
^cb444b5比丘答曰：「如是。世尊！
所以者何？其人於女愛念、染著，極相敬待，
而彼女人更與他語，共相問訊，往來止宿，其人身心何得不生苦惱憂慼？」
^cb444b9「比丘！若使其人而作是念：『我唐愛念、敬待彼女，
然彼女人更與他語，共相問訊，往來止宿，
我今寧可因自苦自憂故，斷為彼女愛念、染著耶？』
其人於後因自苦自憂故，便斷為彼女愛念、染著。
若彼女人故與他語，共相問訊，往來止宿，
其人於後，身心寧當復生苦惱，極憂慼耶？」
^cb444b15比丘答曰：「不也。世尊！
所以者何？其人於女無復愛念、染著之情，
若彼女人故與他語，共相問訊，往來止宿，
若使其人因此身心復生苦惱極憂慼者，是處不然。」
^cb444b19「如是，比丘便作是念：『隨所為、隨所行，不善法生而善法滅，
若自斷其苦，不善法滅而善法生，我今寧可自斷其苦。』
便自斷苦。自斷苦已，不善法滅而善法生，不復斷苦。
所以者何？本所為者，其義已成，若復斷苦，是處不然。
^cb444b24「彼復作是念：『若有所因，斷其苦者，我便已斷，
然我於欲猶故未斷，我今寧可求斷於欲。』
便求斷欲。彼為斷欲故，獨住遠離，在無事處，
或至樹下空安靜處，山巖石室、露地穰積，
或至林中，或在塚間，彼已在無事處，或至樹下空安靜處，
敷尼師檀，結加趺坐，正身正願，反念不向，
斷除貪伺，心無有諍，見他財物諸生活具不起貪伺，
欲令我得，彼於貪伺淨除其心。
如是，瞋恚、睡眠、掉悔，斷疑、度惑，於諸善法無有猶豫，彼於疑惑淨除其心。
^cb444c5「彼已斷此五蓋——心穢、慧羸，離欲，離惡不善之法，至得第四禪成就遊。
彼得如是定，心清淨，無穢無煩，柔軟善住，
得不動心，趣向漏盡智通作證，彼便知此苦如真，
知此苦習、知此苦滅、知此苦滅道如真，
亦知此漏如真，知此漏習、知此漏滅、知此漏滅道如真，
彼如是知、如是見已，則欲漏心解脫，有漏、
無明漏心解脫，解脫已，便知解脫，生已盡，
梵行已立，所作已辦，不更受有，知如真。
^cb444c14「如來如是正心解脫，得五稱譽，如法無諍，可愛可敬。
云何為五？彼眾生者，所受苦樂皆因本作，
若爾者，如來本有妙業，因彼故，如來於今聖無漏樂，
寂靜止息而得樂覺，是謂如來得第一稱譽。
復次，眾生所受苦樂皆因合會，若爾者，
如來本妙合會，因彼故，如來於今聖無漏樂，
寂靜止息而得樂覺，是謂如來得第二稱譽。
復次，眾生所受苦樂皆因為命，若爾者，
如來本妙為命，因彼故，如來於今聖無漏樂，
寂靜止息而得樂覺，是謂如來得第三稱譽。
復次，眾生所受苦樂皆因見也，若爾者，
如來本妙見，因彼故，如來於今聖無漏樂，
寂靜止息而得樂覺，是謂如來得第四稱譽。
復次，眾生所受苦樂皆因尊祐造，若爾者，
如來本妙尊祐，因彼故，如來於今聖無漏樂，
寂靜止息而得樂覺，是謂如來得第五稱譽。
是為如來本妙業、妙合會、妙為命、妙見、
妙尊祐，為妙尊祐所造，因彼故，如來於今聖無漏樂，
寂靜止息而得樂覺，以此事故，如來於今得五稱譽。
^cb445a5「有五因緣，心生憂苦。
云何為五？婬欲纏者，因婬欲纏故，心生憂苦。
如是，瞋恚、睡眠、掉悔、疑惑纏者，因疑惑纏故，心生憂苦。
是謂五因緣，心生憂苦。
有五因緣，心滅憂苦。
云何為五？若婬欲纏者，因婬欲纏故，心生憂苦，
除婬欲纏已，憂苦便滅，因婬欲纏，心生憂苦，
於現法中而得究竟，無煩無熱，常住不變，
是聖所知、聖所見。
如是，瞋恚、睡眠、掉悔，若疑惑纏者，因疑惑纏故，
心生憂苦，除疑惑纏已，憂苦便滅，因疑惑纏，
心生憂苦，於現法中而得究竟，無煩無熱，
常住不變，是聖所知、聖所見。
是謂五因緣，心滅憂苦。
^cb445a17「復次，更有現法而得究竟，無煩無熱，常住不變，
是聖所知、聖所見。
云何更有現法而得究竟，無煩無熱，常住不變，
是聖所知、聖所見？
謂八支聖道，正見乃至正定，是為八。
是謂更有現法而得究竟，無煩無熱，常住不變，
是聖所知、聖所見。」
^cb445a22佛說如是。彼諸比丘聞佛所說，歡喜奉行。
^cb445a24尼乾經第九竟〔三千六百〕
^lb^ck20【波羅牢經】業相應品波羅牢經第十
^cb445a27我聞如是：
一時，佛遊拘麗瘦，與大比丘眾俱，往至北村，住北村北尸攝惒林中。
^cb445a28爾時，波羅牢伽彌尼聞沙門瞿曇釋種子，
捨釋宗族，出家學道，遊拘麗瘦，與大比丘眾俱，
至此北村，住北村北尸攝惒林中。
彼沙門瞿曇有大名稱，周聞十方，沙門瞿曇如來、
無所著、等正覺、明行成為、善逝、世間解、
無上士、道法御、天人師，號佛、眾祐。
彼於此世，天及魔、梵、沙門、梵志，從人至天，
自知自覺，自作證成就遊，彼若說法，初善、
中善、竟亦善，有義有文，具足清淨，顯現梵行。
若見如來、無所著、等正覺，尊重禮拜，供養承事者，快得善利。
彼作是念：「我應往見沙門瞿曇！
禮事供養。」
^cb445b10波羅牢伽彌尼聞已，從北村出，北行至尸攝惒林，欲見世尊禮事供養。
波羅牢伽彌尼遙見世尊在林樹間，端正姝好，
猶星中月，光曜暐曄，晃若金山，相好具足，
威神巍巍，諸根寂定，無有蔽礙，成就調御，息心靜默。
波羅牢伽彌尼遙見佛已，前至佛所，共相問訊，
却坐一面，白世尊曰：「我聞沙門瞿曇知幻是幻，瞿曇！
若如是說，沙門瞿曇知幻是幻，彼不謗毀沙門瞿曇耶？
彼說真實耶？彼說是法耶？
彼說法如法耶？於如法無過、無難詰耶？」
^cb445b20世尊答曰：「伽彌尼！
若如是說，沙門瞿曇知幻是幻，彼不謗毀沙門瞿曇！
彼說真實，彼說是法，彼說法如法，於法無過，亦無難詰。
所以者何？伽彌尼！
我知彼幻，我自非幻。」
^cb445b24波羅牢說曰：「彼沙門、梵志所說真實，而我不信彼說沙門瞿曇知幻是幻。」
^cb445b26世尊告曰：「伽彌尼！
若知幻者，即是幻耶？」
^cb445b27波羅牢白曰：「如是。
世尊！如是。善逝！」
^cb445b28世尊告曰：「伽彌尼！
汝莫自誤，謗毀於我，若謗毀我者，則便自損。
有諍有犯，聖賢所惡，而得大罪。
所以者何？此實不如汝之所說。
伽彌尼！汝聞拘麗瘦有卒耶？」
^cb445c2答曰：「聞有。」
「伽彌尼！於意云何？
拘麗瘦用是卒為？」
^cb445c3答曰：「瞿曇！通使殺賊，為此事故，拘麗瘦畜是卒也。」
^cb445c4「伽彌尼！於意云何？
拘麗瘦卒為有戒，為無戒耶？」
^cb445c6答曰：「瞿曇！若世間有無戒德者，無過拘麗瘦卒。
所以者何？拘麗瘦卒極犯禁戒，唯行惡法。」
^cb445c8復問：「伽彌尼！汝如是見、如是知，我不問汝，
若他問汝：『波羅牢伽彌尼知拘麗瘦卒極犯禁戒，
唯行惡法，因此事故，波羅牢伽彌尼極犯禁戒，唯行惡法。』
若如是說，為真說耶？」
^cb445c12答曰：「非也。瞿曇。所以者何？
拘麗瘦卒見異、欲異，所願亦異，拘麗瘦卒極犯禁戒，
唯行惡法；我極持戒，不行惡法。」
^cb445c14復問：「伽彌尼！汝知拘麗瘦卒極犯禁戒，
唯行惡法，然不以此為犯禁戒，唯行惡法；如來何以不得知幻而自非幻？
所以者何？我知幻，知幻人，知幻報，知斷幻。
伽彌尼！我亦知殺生，知殺生人，知殺生報，知斷殺生。
伽彌尼！我知不與取，知不與取人，知不與取報，知斷不與取。
伽彌尼！我知妄言，知妄言人，知妄言報，知斷妄言。
伽彌尼！我如是知、如是見。
若有作是說，沙門瞿曇知幻即是幻者，
彼未斷此語，聞彼心、彼欲、彼願、彼聞、彼念、
彼觀，如屈伸臂頃，命終生地獄中。」
^cb445c25波羅牢伽彌尼聞已，怖懼戰慄，身毛皆竪，
即從坐起，頭面禮足，長跪叉手，白世尊曰：
「悔過，瞿曇！自昔，善逝！
如愚、如癡、如不定、如不善。
所以者何？我以妄說沙門瞿曇是幻，唯願瞿曇受我悔過，
見罪發露，我悔過已，護不更作。」
^cb446a2世尊告曰：「如是，伽彌尼！
汝實如愚、如癡、如不定、如不善。
所以者何？謂汝於如來、無所著、等正覺妄說是幻。
然汝能悔過，見罪發露，護不更作。
如是，伽彌尼！若有悔過，見罪發露，護不更作者，則長養聖法而無有失。」
^cb446a7於是，波羅牢伽彌尼叉手向佛，白世尊曰：「瞿曇！
有一沙門梵志如是見、如是說：『若有殺生者，
彼一切即於現法受報，因彼生憂苦；若有不與取、
妄言，彼一切即於現法受報，因彼生憂苦。』
沙門瞿曇！於意云何？」
^cb446a12世尊告曰：「伽彌尼！
我今問汝，隨所解答。
伽彌尼！於意云何？
若村邑中，或有一人，頭冠華鬘，雜香塗身，
而作倡樂，歌舞自娛，唯作女妓，歡樂如王。
若有問者：『此人本作何等，今頭冠華鬘，
雜香塗身，而作倡樂，歌舞自娛，唯作女妓，歡樂如王？』
或有答者：『此人為王殺害怨家，王歡喜已，
即與賞賜，是以此人頭冠華鬘，雜香塗身，
而作倡樂，歌舞自娛，唯作女妓，歡樂如王。』
伽彌尼！汝如是見、如是聞不？」
^cb446a21答曰：「見也。瞿曇！已聞、當聞。」
「伽彌尼！又復見王收捕罪人，反縛兩手，
打鼓唱令，出南城門，坐高標下而梟其首。
若有問者：『此人何罪，為王所戮？』
或有答者：『此人枉殺王家無過之人，是以王教如是行刑。』
伽彌尼！汝如是見、如是聞不？」
^cb446a26答曰：「見也。瞿曇！已聞、當聞。」
^cb446a27「伽彌尼！若有沙門、梵志如是見、如是說：
『若有殺生，彼一切即於現法受報，因彼生憂苦。』
彼為真說，為虛妄言？」
^cb446a29答曰：「妄言。瞿曇！」
^cb446b1「若彼說妄言，汝意信不？」
答曰：「不信也。瞿曇！」
^cb446b2世尊歎曰：「善哉！善哉！
伽彌尼！」復問：「伽彌尼！
於意云何？若村邑中，或有一人，頭冠華鬘，
雜香塗身，而作倡樂，歌舞自娛，唯作女妓，歡樂如王。
若有問者：『此人本作何等，今頭冠華鬘，
雜香塗身，而作倡樂，歌舞自娛，唯作女妓，歡樂如王？』
或有答者：『此人於他國中而不與取，是以此人頭冠華鬘，
雜香塗身，而作倡樂，歌舞自娛，唯作女妓，歡樂如王。』
伽彌尼！汝如是見、如是聞不？」
^cb446b10答曰：「見也。瞿曇！已聞、當聞。」
^cb446b11「伽彌尼！又復見王收捕罪人，反縛兩手，
打鼓唱令，出南城門，坐高標下而梟其首。
若有問者：『此人何罪，為王所戮？』
或有答者：『此人於王國而不與取，是以王教如是行刑。』
伽彌尼！汝如是見、如是聞不？」
^cb446b16答曰：「見也。瞿曇！已聞、當聞。」
「伽彌尼！若有沙門、梵志如是見、如是說：
『若有不與取，彼一切即於現法受報，因彼生憂苦。』
彼為真說，為虛妄言？」
^cb446b19答曰：「妄言。瞿曇！」
「若彼說妄言，汝意信不？」
^cb446b20答曰：「不信也。瞿曇！」
世尊歎曰：「善哉！善哉！
伽彌尼！」復問：「伽彌尼！
於意云何？若村邑中，或有一人，頭冠華鬘，
雜香塗身，而作倡樂，歌舞自娛，唯作女妓，歡樂如王。
若有問者：『此人本作何等，今頭冠華鬘，
雜香塗身，而作倡樂，歌舞自娛，唯作女妓，歡樂如王？』
或有答者：『此人作妓，能戲調笑，彼以妄言令王歡喜，
王歡喜已，即與賞賜，是以此人頭冠華鬘，
雜香塗身，而作倡樂，歌舞自娛，唯作女妓，歡樂如王。』
伽彌尼！汝如是見、如是聞不？」
^cb446c1答曰：「見也。瞿曇！已聞、當聞。」
「伽彌尼！又復見王收捕罪人，用棒打殺，
盛以木檻，露車載之，出北城門，棄著壍中。
若有問者：『此人何罪，為王所殺？』
或有答者：『此人在王前妄有所證，彼以妄言欺誑於王，是以王教取作如是。』
伽彌尼！汝如是見、如是聞不？」
^cb446c7答曰：「見也。瞿曇！已聞、當聞。」
「伽彌尼！於意云何？
若有沙門、梵志如是見、如是說：『若有妄言，
彼一切即於現法受報，因彼生憂苦。』
彼為真說，為虛妄言？」
^cb446c10答曰：「妄言。瞿曇！」
「若彼說妄言，汝意信不？」
^cb446c11答曰：「不信也。瞿曇！」
世尊歎曰：「善哉！善哉！
伽彌尼！」
^cb446c12於是，波羅牢伽彌尼即從坐起，偏袒著衣，
叉手向佛，白世尊曰：「甚奇！
瞿曇所說極妙，善喻善證。
瞿曇！我於北村中造作高堂，敷設床褥，
安立水器，然大明燈，若有精進沙門、梵志來宿高堂，
我隨其力，供給所須。
有四論士，所見各異，更相違反，來集高堂。
於中論士如是見、如是說，無施無齋，無有呪說，
無善惡業，無善惡業報，無此世彼世，無父無母，
世無真人往至善處，善去善向，此世彼世，
自知自覺，自作證成就遊。
^cb446c22「第二論士而有正見，反第一論士所見所知，
如是見、如是說：『有施有齋，亦有呪說；有善惡業，
有善惡業報；有此世彼世，有父有母；世有真人往至善處，
善去善向，此世彼世自知、自覺、自作證成就遊。』
^cb446c27「第三論士如是見、如是說，自作、教作，自斷、
教斷，自煮、教煮，愁煩憂慼，搥胸懊惱，啼哭愚癡，
殺生、不與取、邪婬、妄言、飲酒，穿牆開藏，
至他巷劫，害村壞邑，破城滅國；作如是者，為不作惡。
又以鐵輪利如剃刀，彼於此地一切眾生，
於一日中斫截斬剉，剝裂剬割，作一肉段，
一分一積，因是無惡業，因是無惡業報。
恒水南岸殺、斷、煮去，恒水北岸施與、作齋、
呪說而來，因是無罪無福，因是無罪福報。
施與、調御、守護、攝持、稱譽、饒益，惠施、愛言、
利及等利，因是無福，因是無福報。
^cb447a8「第四論士而有正見，反第三論士所知、
所見，如是見、如是說，自作、教作，自斷、教斷，
自煮、教煮，愁煩憂慼，搥胸懊惱，啼哭愚癡，
殺生、不與取、邪婬、妄言、飲酒，穿墻開藏，
至他巷劫，害村壞邑，破城滅國；作如是者，實為作惡。
又以鐵輪利如剃刀，彼於此地一切眾生，
於一日中斫截斬剉，剝裂剬割，作一肉段，
一分一積，因是有惡業，因是有惡業報。
恒水南岸殺、斷、煮去，恒水北岸施與、作齋、
呪說而來，因是有罪有福，因是有罪福報。
施與、調御、守護、攝持、稱譽、饒益，惠施、愛言、
利及等利，因是有福，因是有福報。
瞿曇！我聞是已，便生疑惑：此沙門、梵志，
誰說真實，誰說虛妄？」
^cb447a22世尊告曰：「伽彌尼！
汝莫生疑惑。所以者何？
因有疑惑便生猶豫。
伽彌尼！汝自無淨智，為有後世，為無後世？
伽彌尼！汝又無淨智，所作為惡，所作為善？
伽彌尼！有法之定，名曰遠離，汝因此定，
可得正念，可得一心。
如是，汝於現法便斷疑惑，而得昇進。」
^cb447a28於是，波羅牢伽彌尼復從坐起，偏袒著衣，
叉手向佛，白世尊曰：「瞿曇！
云何法定，名曰遠離，令我因此可得正念，
可得一心，如是我於現法便斷疑惑，而得昇進？」
^cb447b2世尊告曰：「伽彌尼！
多聞聖弟子離殺斷殺，斷不與取、邪婬、
妄言，至斷邪見，得正見，彼於晝日教田作耕稼，
至暮放息，入室坐定，過夜曉時而作是念：
『我離殺斷殺，斷不與取、邪婬、妄言，至斷邪見，得正見。』
彼便自見，我斷十惡業道，念十善業道。
彼自見斷十惡業道，念十善業道已，便生歡悅，
生歡悅已，便生於喜，生於喜已，便止息身，
止息身已，便身覺樂，身覺樂已，便得一心。
伽彌尼！多聞聖弟子得一心已，則心與慈俱，遍滿一方成就遊。
如是，二三四方、四維上下，普周一切，心與慈俱，
無結無怨，無恚無諍，極廣甚大，無量善修，遍滿一切世間成就遊。
彼作是念：『若有沙門、梵志如是見、如是說，
無施無齋，無有呪說，無善惡業，無善惡業報，
無此世彼世，無父無母，世無真人往至善處，
善去善向，此世彼世，自知自覺，自作證成就遊。
若彼沙門、梵志所說真實者，我不犯世怖與不怖，
常當慈愍一切世間，我心不與眾生共諍，無濁歡悅。
我今得無上人上之法，昇進得安樂居，謂遠離法定。
彼沙門、梵志所說，不是不非。』
不是不非已，得內心止。
伽彌尼！是謂法定，名曰遠離，汝因此定，
可得正念，可得一心，如是汝於現法便斷疑惑，而得昇進。
^cb447b27「復次，伽彌尼！多聞聖弟子離殺斷殺，斷不與取、
邪婬、妄言，至斷邪見，得正見，彼於晝日教田作耕稼，
至暮放息，入室坐定，過夜曉時而作是念：
『我離殺斷殺，斷不與取、邪婬、妄言，至斷邪見，得正見。』
彼便自見，我斷十惡業道，念十善業道。
彼自見斷十惡業道，念十善業道已，便生歡悅，
生歡悅已，便生於喜，生於喜已，便止息身，
止息身已，便身覺樂，身覺樂已，便得一心。
伽彌尼！多聞聖弟子得一心已，則心與悲俱，遍滿一方成就遊。
如是，二三四方、四維上下，普周一切，心與悲俱，
無結無怨，無恚無諍，極廣甚大，無量善修，遍滿一切世間成就遊。
彼作是念：『若沙門、梵志，如是見、如是說：
「有施有齋，亦有呪說；有善惡業，有善惡業報；
有此世彼世，有父有母；世有真人往至善處，
善去善向，此世彼世自知、自覺、自作證成就遊。」
若彼沙門、梵志所說真實者，我不犯世怖與不怖，
常當慈愍一切世間，我心不與眾生共諍，無濁歡悅。
我得無上人上之法，昇進得安樂居，謂遠離法定。
彼沙門、梵志所說不是不非。』
不是不非已，得內心止。
伽彌尼！是謂法定，名曰遠離，汝因此定，
可得正念，可得一心，如是於現法便斷疑惑，而得昇進。
^cb447c22「復次，伽彌尼！多聞聖弟子離殺斷殺，斷不與取、
邪婬、妄言，至斷邪見，得正見，彼於晝日教田作耕稼，
至暮放息，入室坐定，過夜曉時而作是念：
『我離殺斷殺，斷不與取、邪婬、妄言，至斷邪見，得正見。』
彼便自見，我斷十惡業道，念十善業道。
彼自見斷十惡業道，念十善業道已，便生歡悅，
生歡悅已，便生於喜，生於喜已，便止息身，
止息身已，便身覺樂，身覺樂已，便得一心。
伽彌尼！多聞聖弟子得一心已，則心與喜俱，遍滿一方成就遊。
如是，二三四方、四維上下，普周一切，心與喜俱，
無結無怨，無恚無諍，極廣甚大，無量善修，遍滿一切世間成就遊。
彼作是念：『若有沙門、梵志如是見、如是說，
自作、教作，自斷、教斷，自煮、教煮，愁煩憂慼，
搥胷懊惱，啼哭愚癡，殺生、不與取、邪婬、
妄言、飲酒，穿墻開藏，至他巷劫，害村壞邑，
破城滅國；作如是者，實為不作惡。
又以鐵輪利如剃刀，彼於此地一切眾生，
於一日中斫截斬剉，剝裂剬割，作一肉段，
一分一積，因是無惡業，因是無惡業報。
恒水南岸殺、斷、煮去，恒水北岸施與、作齋、
呪說而來，因是無罪無福，因是無罪福報。
施與、調御、守護、攝持、稱譽、饒益，惠施、愛言、
利及等利，因是無福，因是無福報。
若沙門、梵志所說真實者，我不犯世怖與不怖，
常當慈愍一切世間，我心不與眾生共諍，無濁歡悅。
我今得無上人上之法，昇進得安樂居，謂遠離法定。』
彼於沙門、梵志所說不是不非，不是不非已，內得心止。
伽彌尼！是謂法定，名曰遠離，汝因此定，
可得正念，可得一心，如是汝於現法便斷疑惑，而得昇進。
^cb448a25「復次，伽彌尼！多聞聖弟子離殺斷殺，斷不與取、
邪婬、妄言，至斷邪見，得正見，彼於晝日教田作耕稼，
至暮放息，入室坐定，過夜曉時而作是念：
『我離殺斷殺，斷不與取、邪婬、妄言，至斷邪見，得正見。』
彼便自見，我斷十惡業道，念十善業道。
彼自見斷十惡業道，念十善業道已，便生歡悅，
生歡悅已，便生於喜，生於喜已，便止息身，
止息身已，便身覺樂，身覺樂已，便得一心。
伽彌尼！多聞聖弟子得一心已，則心與捨俱，遍滿一方成就遊。
如是，二三四方、四維上下，普周一切，心與捨俱，
無結無怨，無恚無諍，極廣甚大，無量善修，遍滿一切世間成就遊。
彼作是念：『若有沙門、梵志如是見、如是說，
自作、教作，自斷、教斷，自煮、教煮，愁煩憂慼，
搥胸懊惱，啼哭愚癡，殺生、不與取、邪婬、
妄言、飲酒，穿墻開藏，至他巷劫，害村壞邑，
破城滅國；作如是者，實為作惡。
又以鐵輪利如剃刀，彼於此地一切眾生，
於一日中斫截斬剉，剝裂剬割，作一肉段，
一分一積，因是有惡業，因是有惡業報，
恒水南岸殺、斷、煮去，恒水北岸施與、作齋、
呪說而求，因是有罪有福，因是有罪福報。
施與、調御、守護、攝持、稱譽、饒益，惠施、愛言、
利及等利，因是有福，因是有福報。
若沙門、梵志所說真實者，我不犯世怖與不怖，
常當慈愍一切世間，我心不與眾生共諍，
無濁歡悅，我得無上人上之法，昇進得樂居，謂遠離法定。』
彼於沙門、梵志所說不是不非，不是不非已，得內心止。
伽彌尼！是謂法定，名曰遠離，汝因此定，
可得正念，可得一心，如是於現法便斷疑惑，而得昇進。」
^cb448b27說此法時，波羅牢伽彌尼遠塵離垢，諸法淨眼生。
於是，波羅牢伽彌尼見法、得法，覺白淨法，
斷疑度惑，更無餘尊，不復從他，無有猶豫，
已住果證，於世尊法得無所畏。
即從坐起，稽首佛足，白曰：「世尊！
我今自歸佛、法及比丘眾，唯願世尊受我為優婆塞，
從今日始，終身自歸，乃至命盡。」
^cb448c5佛說如是。波羅牢伽彌尼及諸比丘，聞佛所說，歡喜奉行。
^cb448c7波羅牢經第十竟〔四千八百〕中阿含經卷第四


^pb1^folio#agmm5中阿含經卷第五
^lb^au〔東晉罽賓三藏瞿曇僧伽提婆譯〕
^lb舍梨子相應品第三〔有十一經〕〔初一日誦〕
^gatha等心、得戒、智、師子　水喻、瞿尼、陀然梵
^gatha教病、拘絺、象跡喻　分別四諦最在後
^lb^ck21【等心經】舍梨子相應品等心經第一
^cb448c20我聞如是：
一時，佛遊舍衛國，在勝林給孤獨園。
^cb448c21爾時，尊者舍梨子與比丘眾夜集講堂，
因內結、外結，為諸比丘分別其義：「諸賢！
世實有二種人。云何為二？
有內結人阿那含，不還此間，有外結人非阿那含，還來此間。
諸賢！云何內結人阿那含，不還此間？
若有一人修習禁戒，無穿無缺，無穢無濁，
極多無難，聖所稱譽，善修善具。
彼因修習禁戒，無穿無缺，無穢無濁，極多無難，
聖所稱譽，善修善具故，復學厭欲、無欲、斷欲。
因學厭欲、無欲、斷欲故，得息、心解脫。
得已樂中，愛惜不離，於現法中不得究竟智，
身壞命終，過摶食天，生餘意生天中。
既生彼已，便作是念：『我本為人時，修習禁戒，
無穿無缺，無穢無濁，極多無難，聖所稱譽，善修善具。
因修習禁戒，無穿無缺，無穢無濁，極多無難，
聖所稱譽，善修善具故，復學厭欲、無欲、斷欲。
因學厭欲、無欲、斷欲故，得息、心解脫。
得已樂中，愛惜不離，於現法中不得究竟智，
身壞命終，過摶食天，生餘意生天在於此中。』
^cb449a10「諸賢！復有一人修習禁戒，無穿無缺，無穢無濁，
極多無難，聖所稱譽，善修善具。
彼因修習禁戒，無穿無缺，無穢無濁，極多無難，
聖所稱譽，善修善具故，復學色有斷、貪斷業，學欲捨離。
因學色有斷、貪斷業，學欲捨離故，得息、心解脫。
得已樂中，愛惜不離，於現法中不得究竟智，
身壞命終，過摶食天，生餘意生天中。
既生彼已，便作是念：『我本為人時，修習禁戒，
無穿無缺，無穢無濁，極多無難，聖所稱譽，善修善具。
因修習禁戒，無穿無缺，無穢無濁，極多無難，
聖所稱譽，善修善具故，復學色有斷、貪斷業，學欲捨離。
因學色有斷、貪斷業，學欲捨離故，得息、心解脫。
得已樂中，愛惜不離，於現法中不得究竟智，
身壞命終，過摶食天，生餘意生天在於此中。』
諸賢！是謂內結人阿那含，不還此間。
^cb449a26「諸賢！云何外結人非阿那含，來還此間？
若有一人修習禁戒，守護從解脫，又復善攝威儀禮節，
見纖芥罪，常懷畏怖，受持學戒。
諸賢！是謂外結人非阿那含，還來此間。」
^cb449b1於是，眾多等心天色像巍巍，光輝暐曄，
夜將向旦，來詣佛所，稽首作禮，却住一面，
白曰：「世尊！尊者舍梨子昨夜與比丘眾集在講堂，
因內結、外結，為諸比丘分別其義：『諸賢！
世實有二種人，內結人、外結人。』
世尊！眾已歡喜，唯願世尊慈哀愍念，往至講堂。」
彼時，世尊為諸等心天默然而許。
諸等心天知世尊默然許可，稽首佛足，
繞三匝已，即彼處沒。
^cb449b10諸等心天去後不久，於是世尊往至講堂比丘眾前，敷座而坐。
世尊坐已，歎曰：「善哉！
善哉！舍梨子！汝極甚善。
所以者何？汝於昨夜與比丘眾集在講堂，
因內結、外結，為諸比丘分別其義。
諸賢！世實有二種人，內結人、外結人。
舍梨子！昨夜向旦，諸等心天來詣我所，
稽首禮已，却住一面，白我言：『世尊！
尊者舍梨子昨夜與比丘眾集在講堂，
因內結、外結，為諸比丘分別其義：「諸賢！
世實有二種人，內結人、外結人。」
世尊！眾已歡喜，唯願世尊慈哀愍念，往至講堂。』
舍梨子！我便為彼諸等心天默然而許。
諸等心天知我默然許可，稽首我足，繞三匝已，即彼處沒。
^cb449b22「舍梨子！諸等心天或十、二十，或三十、四十，
或五十、六十，共住錐頭處，各不相妨。
舍梨子！諸等心天非生彼中，甫修善心，
極廣甚大，令諸等心天或十、二十，或三十、
四十，或五十、六十，共住錐頭處，各不相妨。
舍梨子！諸等心天本為人時，已修善心，
極廣甚大，因是故，令諸等心天或十、二十，
或三十、四十，或五十、六十，共住錐頭處，各不相妨。
是故，舍梨子！當學寂靜，諸根寂靜，心意寂靜，
身、口、意業寂靜，向於世尊及諸智梵行。
舍梨子！虛偽異學，長衰永失。
所以者何？謂不得聞如此妙法。」
^cb449c4佛說如是。彼諸比丘聞佛所說，歡喜奉行。
^lb^ck22【成就戒經】舍梨子相應品成就戒經第二〔初一日誦〕
^cb449c8我聞如是：
一時，佛遊舍衛國，在勝林給孤獨園。
^cb449c9爾時，尊者舍梨子告諸比丘：「若比丘成就戒，
成就定，成就慧者，便於現法出入想知滅定，
必有此處；若於現法不得究竟智，身壞命終，
過摶食天，生餘意生天中，於彼出入想知滅定，必有此處。」
^cb449c13是時，尊者烏陀夷共在眾中，尊者烏陀夷白曰：「尊者舍梨子！
若比丘生餘意生天中，出入想知滅定者，終無此處。」
^cb449c16尊者舍梨子再三告諸比丘：「若比丘成就戒，
成就定，成就慧者，便於現法出入想知滅定，
必有此處；若於現法不得究竟智，身壞命終，
過摶食天，生餘意生天中，於彼出入想知滅定，必有此處。」
^cb449c21尊者烏陀夷亦復再三白曰：「尊者舍梨子！
若比丘生餘意生天中，出入想知滅定者，終無此處。」
^cb449c23於是，尊者舍梨子便作是念：「此比丘乃至再三非我所說，
無一比丘歎我所說，我寧可往至世尊所。」
於是，尊者舍梨子往詣佛所，稽首作禮，却坐一面。
^cb449c26尊者舍梨子去後不久，尊者烏陀夷及諸比丘亦往詣佛所，
稽首作禮，却坐一面。
於中，尊者舍梨子復告諸比丘：「若比丘成就戒，
成就定，成就慧者，便於現法出入想知滅定，
必有此處；若於現法不得究竟智，身壞命終，
過摶食天，生餘意生天中，於彼出入想知滅定，必有此處。」
^cb450a4尊者烏陀夷復白曰：「尊者舍梨子！
若比丘生餘意生天中，出入想知滅定者，終無此處。」
^cb450a6尊者舍梨子復再三告諸比丘：「若比丘成就戒，
成就定，成就慧者，便於現法出入想知滅定，
必有此處；若於現法不得究竟智，身壞命終，
過摶食天，生餘意生天中，於彼出入想知滅定，必有此處。」
^cb450a10尊者烏陀夷亦復再三白曰：「尊者舍梨子！
若比丘生餘意生天中，出入想知滅定者，終無此處。」
^cb450a13尊者舍梨子復作是念：「此比丘於世尊前再三非我所說，
亦無一比丘歎我所說，我宜默然。」
^cb450a15於是，世尊問曰：「烏陀夷！
汝說意生天為是色耶？」
^cb450a16尊者烏陀夷白世尊曰：「是也。
世尊！」
^cb450a17世尊面訶烏陀夷曰：「汝愚癡人！
盲無有目，以何等故，論甚深阿毘曇？」
於是，尊者烏陀夷為佛面訶已，內懷憂慼，
低頭默然，失辯無言，如有所思。
^cb450a20世尊面訶尊者烏陀夷已，語尊者阿難曰：
「上尊名德長老比丘為他所詰，汝何以故，縱而不撿？
汝愚癡人！無有慈心，捨背上尊名德長老。」
^cb450a23於是，世尊面訶尊者烏陀夷及尊者阿難已，
告諸比丘：「若比丘成就戒，成就定，成就慧者，
便於現法出入想知滅定，必有此處；若於現法不得究竟智，
身壞命終，過摶食天，生餘意生天中，於彼出入想知滅定，必有此處。」
佛說如是，即入禪室，宴坐默然。
^cb450a29爾時，尊者白淨比丘在於眾中，尊者阿難白尊者白淨：
「是他所作，而我得責。
尊者白淨！世尊晡時必從禪室出，至比丘眾前，
敷座而坐，共論此義。
尊者白淨應答此事，我極慚愧於世尊所及諸梵行。」
^cb450b5於是，世尊則於晡時從禪室出，至比丘眾前，
敷座而坐，告曰：「白淨！
長老比丘為有幾法，為諸梵行者愛敬尊重？」
^cb450b8尊者白淨白曰：「世尊！
長老比丘若有五法，為諸梵行者愛敬尊重。
云何為五？世尊！長老比丘修習禁戒，守護從解脫，
又復善攝威儀禮節，見纖芥罪，常懷畏怖，受持學戒。
世尊！禁戒長老上尊比丘，為諸梵行者愛敬尊重。
復次，世尊！長老比丘廣學多聞，守持不忘，
積聚博聞，所謂法者，初善、中善、竟亦善，
有義有文，具足清淨，顯現梵行，如是諸法廣學多聞，
翫習至千，意所惟觀，明見深達。
世尊！多聞長老上尊比丘，為諸梵行者愛敬尊重。
復次，世尊！長老比丘得四增上心，現法樂居，易不難得。
世尊！禪伺長老上尊比丘，為諸梵行者愛敬尊重。
復次，世尊！長老比丘修行智慧，觀興衰法，
得如是智，聖慧明達，分別曉了，以正盡苦。
世尊！智慧長老上尊比丘，為諸梵行者愛敬尊重。
復次，世尊！長老比丘諸漏已盡，無復有結，
心解脫、慧解脫，於現法中自知自覺，自作證成就遊，
生已盡，梵行已立，所作已辦，不更受有，知如真。
世尊！漏盡長老上尊比丘，為諸梵行者愛敬尊重。
世尊！長老比丘若成就此五法，為諸梵行者愛敬尊重。」
^cb450b29世尊問曰：「白淨！若長老比丘無此五法，當以何義使諸梵行者愛敬尊重？」
尊者白淨白曰：「世尊！
若長老比丘無此五法者，更無餘事使諸梵行愛敬尊重，
唯以老耄、頭白、齒落，盛壯日衰，身曲脚戾，
體重氣上，柱杖而行，肌縮皮緩，皺如麻子，
諸根毀熟，顏色醜惡，彼因此故，使諸梵行愛敬尊重。」
^cb450c7世尊告曰：「如是如是。
若長老比丘無此五法，更無餘事使諸梵行愛敬尊重，
唯以老耄、頭白、齒落，盛壯日衰，身曲脚戾，
體重氣上，柱杖而行，肌縮皮緩，皺如麻子，
諸根毀熟，顏色醜惡，彼因此故，使諸梵行愛敬尊重。
白淨！舍梨子比丘有此五法，汝等應當愛敬尊重。
所以者何？白淨！舍梨子比丘修習禁戒，
守護從解脫，又復善攝威儀禮節，見纖芥罪，
常懷畏怖，受持學戒。
復次，白淨！舍梨子比丘廣學多聞，守持不忘，
積聚博聞，所謂法者，初善、中善、竟亦善，
有義有文，具足清淨，顯現梵行，如是諸法，
廣學多聞，翫習至千，意所惟觀，明見深達。
復次，白淨！舍梨子比丘得四增上心，現法樂居，易不難得。
復次，白淨！舍梨子比丘修行智慧，觀興衰法，
得如是智，聖慧明達，分別曉了，以正盡苦。
復次，白淨！舍梨子比丘諸漏已盡，無復有結，
心解脫、慧解脫，於現法中自知自覺，自作證成就遊，
生已盡，梵行已立，所作已辦，不更受有，知如真。
白淨！舍梨子比丘成就此五法，汝等應共愛敬尊重。」
^cb450c27佛說如是。尊者白淨及諸比丘，聞佛所說，歡喜奉行。
^lb^ck23【智經】舍梨子相應品智經第三〔初一日誦〕
^cb451a1我聞如是：
^cb451a2一時，佛遊舍衛國，在勝林給孤獨園。
^cb451a3爾時，牟利破群㝹比丘捨戒罷道，黑齒比丘聞牟利破群㝹比丘捨戒罷道，
即詣尊者舍梨子所，稽首禮足，却坐一面，
坐已，白曰：「尊者舍梨子！
當知牟利破群㝹比丘捨戒罷道。」
^cb451a7尊者舍梨子曰：「牟利破群㝹比丘於此法中而愛樂耶？」
^cb451a8黑齒比丘問曰：「尊者舍梨子！
於此法中而愛樂耶？」
^cb451a9尊者舍梨子答曰：「黑齒！
我於此法無有疑惑。」
^cb451a10黑齒比丘即復問曰：「尊者舍梨子！
於當來事復云何耶？」
^cb451a12尊者舍梨子答曰：「黑齒！
我於來事亦無猶預。」
^cb451a13黑齒比丘聞如是已，即從坐起，往詣佛所，
稽首作禮，却坐一面，白曰：「世尊！
尊者舍梨子今自稱說得智，生已盡，梵行已立，
所作已辦，不更受有，知如真。」
^cb451a16世尊聞已，告一比丘：「汝往舍梨子所，語：『舍梨子！
世尊呼汝。』」
^cb451a17一比丘受教已，即從坐起，禮佛而去，往詣尊者舍梨子所，
白曰：「世尊呼尊者舍梨子。」
尊者舍梨子聞已，即往詣佛，稽首作禮，却坐一面。
^cb451a21世尊問曰：「舍梨子！
汝今實自稱說得智，生已盡，梵行已立，
所作已辦，不更受有，知如真耶？」
^cb451a23尊者舍梨子白曰：「世尊！
不以此文，不以此句，我但說義。」
^cb451a24世尊告曰：「舍梨子！
族姓子隨其方便稱說，得智者即說得智。」
^cb451a25尊者舍梨子白曰：「世尊！
我向已說，不以此文，不以此句，我但說義。」
^cb451a27世尊問曰：「舍梨子！
若諸梵行來問汝言：『尊者舍梨子！
云何知、云何見，自稱說得智，生已盡，梵行已立，
所作已辦，不更受有，知如真耶？』
舍梨子！汝聞此已當云何答？」
^cb451b2尊者舍梨子白曰：「世尊！
若諸梵行來問我言：『尊者舍梨子！
云何知、云何見，自稱說得智，生已盡，梵行已立，
所作已辦，不更受有，知如真？』
世尊！我聞此已，當如是答：『諸賢！
生者有因，此生因盡，知生因盡已，我自稱說得智，
生已盡，梵行已立，所作已辦，不更受有，知如真。』
世尊！若諸梵行來問如此，我當如是答。」
^cb451b9世尊歎曰：「善哉！善哉！
舍梨子！若諸梵行來問如此，汝應如是答。
所以者何？如此說者，當知是義。」
^cb451b11世尊問曰：「舍梨子！
若諸梵行來問汝言：『尊者舍梨子！
生者何因何緣，為從何生，以何為本？』
汝聞此已，當云何答？」
^cb451b13尊者舍梨子白曰：「世尊！
若諸梵行來問我言：『尊者舍梨子！
生者何因何緣，為從何生，以何為本？』
世尊！我聞此已，當如是答：『諸賢！
生者因有緣有，從有而生，以有為本。』
世尊！若諸梵行來問如此，我當如是答。」
^cb451b18世尊歎曰：「善哉！善哉！
舍梨子！若諸梵行來問如此，汝應如是答。
所以者何？如此說者，當知是義。」
^cb451b20世尊問曰：「舍梨子！
若諸梵行來問汝言：『尊者舍梨子！
有者何因何緣，為從何生，以何為本？』
汝聞此已，當云何答？」
^cb451b23尊者舍梨子白曰：「世尊！
若諸梵行來問我言：『尊者舍梨子！
有者何因何緣，為從何生，以何為本？』
世尊！我聞此已，當如是答：『諸賢！
有者因受、緣受，從受而生，以受為本。』
世尊！若諸梵行來問如此，我當如是答。」
^cb451b28世尊歎曰：「善哉！善哉！
舍梨子！若諸梵行來問如此，應如是答。
所以者何？如此說者，當知是義。」
^cb451c1世尊問曰：「舍梨子！
若諸梵行來問汝言：『尊者舍梨子！
受者何因何緣，為從何生，以何為本？』
汝聞此已，當云何答？」
^cb451c4尊者舍梨子白曰：「世尊！
若諸梵行來問我言：『尊者舍梨子！
受者何因何緣，為從何生，以何為本？』
世尊！我聞此已，當如是答：『諸賢！
受者因愛、緣愛，從愛而生，以愛為本。』
世尊！若諸梵行來問如此，我當如是答。」
^cb451c9世尊歎曰：「善哉！善哉！
舍梨子！若諸梵行來問如此，汝應如是答。
所以者何？如此說者，當知是義。」
^cb451c11世尊問曰：「舍梨子！
若諸梵行來問汝言：『尊者舍梨子！
云何為愛？』汝聞此已，當云何答？」
^cb451c13尊者舍梨子白曰：「世尊！
若諸梵行來問我言：『尊者舍梨子！
云何為愛？』世尊！我聞此已，當如是答：『諸賢！
謂有三覺，樂覺、苦覺、不苦不樂覺，於中樂欲著者，是謂為愛。』
世尊！若諸梵行來問如此，我當如是答。」
^cb451c17世尊歎曰：「善哉！善哉！
舍梨子！若諸梵行來問如此，汝應如是答。
所以者何？如此說者，當知是義。」
^cb451c20世尊問曰：「舍梨子！
若諸梵行來問汝言：『尊者舍梨子！
云何知、云何見，於三覺中無樂欲著？』
汝聞此已，當云何答？」
^cb451c22尊者舍梨子白曰：「世尊！
若諸梵行來問我言：『尊者舍梨子！
云何知、云何見，於三覺中無樂欲著？』
世尊！我聞此已，當如是答：『諸賢！
謂此三覺無常法、苦法、滅法，無常法即是苦，
見苦已，便於三覺無樂欲著。』
世尊！若諸梵行來問如此，我當如是答。」
^cb451c28世尊歎曰：「善哉！善哉！
舍梨子！若諸梵行來問如此，汝應如是答。
所以者何？如此說者，當知是義。」
^cb452a1爾時，世尊告曰：「舍梨子！
此說復有義，可得略答。
舍梨子！復有何義，此說可得略答？
所覺所為，即皆是苦。
舍梨子！是謂復有義，此說可得略答。」
^cb452a4世尊問曰：「舍梨子！
若諸梵行來問汝言：『尊者舍梨子！
云何背不向自稱說得智，生已盡，梵行已立，
所作已辦，不更受有，知如真？』」
^cb452a7尊者舍梨子白曰：「世尊！
若諸梵行來問我言：『尊者舍梨子！
云何背不向自稱說得智，生已盡，梵行已立，
所作已辦，不更受有，知如真？』
世尊！我聞此已，當如是答：『諸賢！
我自於內背而不向則諸愛盡，無驚無怖，
無疑無惑，行如是守護，如其守護已，不生不善漏。』
世尊！若諸梵行來問如此，我當如是答。」
^cb452a14世尊歎曰：「善哉！善哉！
舍梨子！若諸梵行來問如此，汝應如是答。
所以者何？如此說者，當知是義。」
^cb452a16世尊告曰：「舍梨子！
復次有義，此說可得略答。
若諸結沙門所說，彼結非我有，行如是守護，
如其守護已，不生不善漏。
舍梨子！是謂復有義，此說可得略答。」
世尊說如是已，即從坐起，入室燕坐。
^cb452a21世尊入室不久，尊者舍梨子告諸比丘：「諸賢！
我始未作意，而世尊卒問此義，我作是念：『恐不能答。』
諸賢！我初說一義，便為世尊之所讚可，
我復作是念：『若世尊一日一夜，以異文異句問我此義者，
我能為世尊一日一夜，以異文異句而答此義；
若世尊二、三、四，至七日七夜，以異文異句問我此義者，
我亦能為世尊二、三、四，至七日七夜，以異文異句而答此義。』」
^cb452b1黑齒比丘聞尊者舍梨子說如是已，即從坐起，
疾詣佛所，白世尊曰：「世尊入室不久，尊者舍梨子所說至高，
一向師子吼：『諸賢！
我始未作意，而世尊卒問此義，我作是念：「恐不能答。」
諸賢！我初說一義，便為世尊之所讚可，
我復作是念：「若世尊一日一夜，以異文異句問我此義者，
我能為世尊一日一夜，以異文異句而答此義。
諸賢！若世尊二、三、四，至七日七夜，以異文異句問我此義者，
我亦能為世尊二、三、四，至七日七夜，以異文異句而答此義。」』」
^cb452b11世尊告曰：「黑齒！如是，如是。
若我一日一夜，以異文異句問舍梨子比丘此義者，
舍梨子比丘必能為我一日一夜，以異文異句而答此義。
黑齒！若我二、三、四，至七日七夜，以異文異句問舍梨子比丘此義者，
舍梨子比丘亦能為我二、三、四，至七日七夜，以異文異句而答此義。
所以者何？黑齒！舍梨子比丘深達法界故。」
^cb452b19佛說如是。尊者舍梨子及諸比丘，聞佛所說，歡喜奉行。
^lb^ck24【師子吼經】舍梨子相應品師子吼經第四〔初一日誦〕
^cb452b23我聞如是：
一時，佛遊舍衛國，在勝林給孤獨園。
^cb452b24爾時，世尊與大比丘眾俱，於舍衛國而受夏坐，尊者舍梨子亦遊舍衛國而受夏坐。
於是，尊者舍梨子舍衛國受夏坐訖，過三月已，
補治衣竟，攝衣持鉢，往詣佛所，稽首禮足，
却坐一面，白曰：「世尊！
我於舍衛國受夏坐訖。
世尊！我欲遊行人間。」
^cb452b29世尊告曰：「舍梨子！
汝去，隨所欲，諸未度者當令得度，諸未脫者當令得脫，諸未般涅槃者令得般涅槃。
舍梨子！汝去，隨所欲。」
^cb452c3於是，尊者舍梨子聞佛所說，善受善持，
即從坐起，稽首佛足，繞三匝而去，還至己房，
收舉床座，攝衣持鉢，即便出去遊行人間。
^cb452c6尊者舍梨子去後不久，有一梵行在於佛前犯相違法，
白世尊曰：「今日尊者舍梨子輕慢我已，遊行人間。」
^cb452c9世尊聞已，告一比丘：「汝往舍梨子所，語舍梨子：『世尊呼汝。
汝去不久，有一梵行在於我前犯相違法，
而作是語：「世尊！今日尊者舍梨子輕慢我已，遊行人間。」』」
^cb452c13一比丘受教已，即從坐起，禮佛而去。
於是，尊者阿難住世尊後執拂侍佛。
^cb452c14一比丘去後不久，尊者阿難即持戶鑰，
遍至諸房，見諸比丘便作是語：「善哉！
諸尊！速詣講堂，今尊者舍梨子當在佛前而師子吼，
若尊者舍梨子所說甚深，息中之息，妙中之妙，
如是說者，諸尊及我得聞此已，當善誦習，當善受持。」
彼時，諸比丘聞尊者阿難語已，悉詣講堂。
^cb452c21爾時，一比丘往詣尊者舍梨子所，白曰：「世尊呼汝。
汝去不久，有一梵行在於我前犯相違法，
而作是語：『世尊！今日尊者舍梨子輕慢我已，遊行人間。』」
^cb452c24於是，尊者舍梨子聞已，即從坐起，便還詣佛，
稽首禮足，却坐一面。
佛便告曰：「舍梨子！
汝去不久，有一梵行在於我前犯相違法，
而作是語：『世尊！今日尊者舍梨子輕慢我已，遊行人間。』
舍梨子！汝實輕慢一梵行已而遊人間耶？」
^cb453a1尊者舍梨子白曰：「世尊！
若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
世尊！猶截角牛，至忍溫良，善調善御，從村至村，
從巷至巷，所遊行處，無所侵犯。
世尊！我亦如是，心如截角牛，無結無怨，
無恚無諍，極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^cb453a11「世尊！猶旃陀羅子而截兩手，其意至下，
從村至村，從邑至邑，所遊行處，無所侵犯。
世尊！我亦如是，心如截手旃陀羅子，無結無怨，
無恚無諍，極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^cb453a18「世尊！猶若如地，淨與不淨，大便、小便、涕、
唾悉受，地不以此而有憎愛，不羞不慙，亦不愧恥。
世尊！我亦如是，心如彼地，無結無怨，無恚無諍，
極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^cb453a25「世尊！猶若如水，淨與不淨，大便、小便、涕、
唾悉洗，水不以此而有憎愛，不羞不慙，亦不愧恥。
世尊！我亦如是，心如彼水，無結無怨，無恚無諍，
極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^cb453b3「世尊！猶若如火，淨與不淨，大便、小便、涕、
唾悉燒，火不以此而有憎愛，不羞不慙，亦不愧恥。
世尊！我亦如是，心如彼火，無結無怨，無恚無諍，
極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^cb453b10「世尊！猶若如風，淨與不淨，大便、小便、涕、
唾悉吹，風不以此而有憎愛，不羞不慙，亦不愧耻。
世尊！我亦如是，心如彼風，無結無怨，無恚無諍，
極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^cb453b16「世尊！猶如掃箒，淨與不淨，大便、小便、涕、
唾悉掃，箒不以此而有憎愛，不羞不慙，亦不愧耻。
世尊！我亦如是，心如掃箒，無結無怨，無恚無諍，
極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^cb453b23「世尊！猶晡旃尼，淨與不淨，大便、小便、涕、
唾悉拭，晡旃尼不以此故而有憎愛，不羞不慙，亦不愧耻。
世尊！我亦如是，心如晡旃尼，無結無怨，
無恚無諍，極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^cb453c1「世尊！猶如膏瓶處處裂破，盛滿膏已而著日中，漏遍漏津遍津。
若有目人，來住一面，見此膏瓶處處裂破，
盛滿膏已而著日中，漏遍漏津遍津。
世尊！我亦如是，常觀此身九孔不淨，漏遍漏津遍津。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^cb453c8「世尊！猶如有一自喜年少，沐浴澡洗，熏以塗香，
著白淨衣，瓔珞自嚴，剃鬚治髮，頭冠華鬘，
若以三屍，死蛇、死狗及以死人，青瘀膖脹，
極臭爛壞，不淨流漫，繫著咽頸，彼懷羞慙，極惡穢之。
世尊！我亦如是，常觀此身臭處不淨，心懷羞慙，極惡穢之。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？」
^cb453c17於是，彼比丘即從坐起，稽首佛足，白世尊曰：
「悔過，世尊！自首，善逝！
如愚如癡，如不定，如不善。
所以者何？謂我以虛妄言誣謗清淨梵行舍梨子比丘。
世尊！我今悔過，願為受之，見已發露，後不更作。」
^cb453c21世尊告曰：「如是。比丘！
汝實如愚如癡，如不定，如不善。
所以者何？謂汝以虛妄言空無真實，誣謗清淨梵行舍梨子比丘。
汝能悔過，見已發露，後不更作。
若有悔過，見已發露，後不更作者，如是長養於聖法、律則不衰退。」
^cb453c26於是，佛告尊者舍梨子：「汝速受彼癡人悔過，莫令彼比丘即於汝前頭破七分。」
^cb453c28尊者舍梨子即為哀愍彼比丘故，便受悔過。
^cb453c29佛說如是。尊者舍梨子及諸比丘，聞佛所說，歡喜奉行。
^lb^ck25【水喻經】舍梨子相應品水喻經第五
^cb454a5我聞如是：
一時，佛遊舍衛國，在勝林給孤獨園。
^cb454a6爾時，尊者舍梨子告諸比丘：「諸賢！
我今為汝說五除惱法。
諦聽，諦聽！善思念之。」
彼諸比丘受教而聽。
^cb454a8尊者舍梨子言：「云何為五？
諸賢！或有一人身不淨行，口淨行，若慧者見，
設生恚惱，應當除之。
復次。諸賢！或有一人口不淨行，身淨行，
若慧者見，設生恚惱，應當除之。
復次。諸賢！或有一人身不淨行，口不淨行，
心少有淨，若慧者見，設生恚惱，應當除之。
復次。諸賢！或有一人身不淨行，口、意不淨行，
若慧者見，設生恚惱，應當除之。
復次。諸賢！或有一人身淨行，口、意淨行，
若慧者見，設生恚惱，應當除之。
^cb454a17「諸賢！或有一人身不淨行，口淨行，若慧者見，
設生恚惱，當云何除？
諸賢！猶如阿練若比丘持糞掃衣，見糞聚中所棄弊衣，
或大便污，或小便、涕、唾及餘不淨之所染污，
見已，左手執之，右手舒張，若非大便、小便、
涕、唾及餘不淨之所污處，又不穿者，便裂取之。
如是，諸賢！或有一人身不淨行，口淨行，
莫念彼身不淨行也，但當念彼口之淨行，
若慧者見，設生恚惱，應如是除。
^cb454a26「諸賢！或有一人口不淨行，身淨行，若慧者見，
設生恚惱，當云何除？
諸賢！猶村外不遠，有深水池，藳藁草所覆，
若有人來，熱極煩悶，飢渴頓乏，風熱所逼，
彼至池已，脫衣置岸，便入池中，兩手披藳藁，
恣意快浴，除熱煩悶，飢渴頓乏。
如是，諸賢！或有一人口不淨行，身有淨行，
莫念彼口不淨行，但當念彼身之淨行，
若慧者見，設生恚惱，應如是除。
^cb454b5「諸賢！或有一人身不淨行，口不淨行，心少有淨，
若慧者見，設生恚惱，當云何除？
諸賢！猶四衢道，有牛跡水。
若有人來，熱極煩悶，飢渴頓乏，風熱所逼，
彼作是念：『此四衢道牛跡少水，我若以手、
以葉取者，則擾渾濁，不得除我熱極煩悶、飢渴頓乏。
我寧可跪，手膝拍地，以口飲水。』
彼即長跪，手膝拍地，以口飲水，彼即得除熱極煩悶、飢渴頓乏。
如是，諸賢！或有一人身不淨行，口不淨行，
心少有淨，莫得念彼身不淨行，口不淨行，但當念彼心少有淨。
諸賢！若慧者見，設生恚惱，應如是除。
^cb454b16「諸賢！或有一人身不淨行，口、意不淨行，
若慧者見，設生恚惱，當云何除？
諸賢！猶如有人遠涉長路，中道得病，極困委頓，
獨無伴侶，後村轉遠，而前村未至。
若有人來住一面，見此行人遠涉長路，
中道得病，極困委頓，獨無伴侶，後村轉遠，
而前村未至，彼若得侍人，從逈野中，將至村邑，
與妙湯藥，餔養美食，好瞻視者，如是此人病必得差，
謂彼人於此病人，極有哀愍慈念之心。
如是，諸賢！或有一人身不淨行，口、意不淨行，
若慧者見，便作是念：『此賢身不淨行，口、
意不淨行，莫令此賢因身不淨行，口、意不淨行，
身壞命終，趣至惡處，生地獄中。
若此賢得善知識者，捨身不淨行，修身淨行，
捨口、意不淨行，修口、意淨行。
如是，此賢因身淨行，口、意淨行，身壞命終，
必至善處，乃生天上。』
謂彼賢為此賢極有哀愍慈念之心，若慧者見，
設生恚惱，應如是除。
^cb454c5「諸賢！或有一人身淨行，口、意淨行，若慧者見，
設生恚惱，當云何除？
諸賢！猶村外不遠，有好池水，既清且美，
其淵平滿，翠草被岸，華樹四周，若有人來，
熱極煩悶，飢渴頓乏，風熱所逼，彼至池已，
脫衣置岸，便入池中，恣意快浴，除熱煩悶、飢渴頓乏。
如是，諸賢！或有一人身淨行，口、意淨行，
常當念彼身之淨行，口、意淨行，若慧者見，
設生恚惱，應如是除。
諸賢！我向所說五除惱法者，因此故說。」
^cb454c14尊者舍梨子所說如是。
諸比丘聞已，歡喜奉行。

^pb1^folio#agmm6中阿含經卷第六
^lb^au〔東晉罽賓三藏瞿曇僧伽提婆譯〕
^lb^ck26【瞿尼師經】舍梨子相應品瞿尼師經第六
^cb454c26我聞如是：
一時，佛遊王舍城，在竹林迦蘭哆園。
^cb454c27爾時，瞿尼師比丘亦遊王舍城，在無事室，
調笑、憍慠，躁擾、喜忘，心如獼猴。
瞿尼師比丘為少緣故，至王舍城，是時尊者舍梨子與比丘眾俱，
中食已後，因小事故，集在講堂。
瞿尼師比丘於王舍城所作已訖，往詣講堂。
^cb455a3尊者舍梨子遙見瞿尼師來已，因瞿尼師告諸比丘：「諸賢！
無事比丘行於無事，當學敬重而隨順觀。
諸賢！若無事比丘行於無事，多不敬重，
不隨順觀者，則致比丘訶數詰責：『此賢無事，何為行無事？
所以者何？此賢無事，行於無事，多不敬重，
不隨順觀，若至眾中，亦致比丘訶數詰責。』
是故，諸賢！無事比丘行於無事，當學敬重，令隨順觀。
^cb455a10「諸賢！無事比丘行於無事，當學不調笑而不躁擾。
諸賢！若無事比丘行於無事，多行調笑而躁擾者，
則致比丘訶數詰責：『此賢無事，何為行無事？
所以者何？此賢無事，行於無事，多行調笑及於躁擾，
若至眾中，亦致比丘訶數詰責。』
是故，諸賢！無事比丘行於無事，當學不調笑，令不躁擾。
^cb455a17「諸賢！無事比丘行於無事，當學不畜生論。
諸賢！若無事比丘行於無事，多畜生論者，
則致比丘訶數詰責：『此賢無事，何為行無事？
所以者何？此賢無事，行於無事，多畜生論，
若至眾中，亦致比丘訶數詰責。』
是故，諸賢！無事比丘行於無事，當學不畜生論。
^cb455a23「諸賢！無事比丘行於無事，當學不憍慠及少言說。
諸賢！若無事比丘行於無事，多行憍慠，
多言說者，則致比丘訶數詰責：『此賢無事，何為行無事？
所以者何？此賢無事，行於無事，多行憍慠及多言說，
若至眾中，亦致比丘訶數詰責。』
是故，諸賢！無事比丘行於無事，當學不憍慠及少言說。
^cb455b1「諸賢！無事比丘行於無事，當學護諸根。
諸賢！若無事比丘行於無事，多不護諸根者，
則致比丘訶數詰責：『此賢無事，何為行無事？
所以者何？此賢無事，行於無事，多不護諸根，
若至眾中，亦致比丘訶數詰責。』
是故，諸賢！無事比丘行於無事，當學護諸根。
^cb455b7「諸賢！無事比丘行於無事，當學食知止足。
諸賢！若無事比丘行於無事，貪餘多食，
不知足者，則致比丘訶數詰責：『此賢無事，何為行無事？
所以者何？此賢無事，行於無事，貪餘多食，
不知止足，若至眾中，亦致比丘訶數詰責。』
是故，諸賢！無事比丘行於無事，當學食知止足。
^cb455b13「諸賢！無事比丘行於無事，當學精進而不懈怠。
諸賢！若無事比丘行於無事，多不精進而懈怠者，
則致比丘訶數詰責：『此賢無事，何為行無事？
所以者何？此賢無事，行於無事，多不精進而反懈怠，
若至眾中，亦致比丘訶數詰責。』
是故，諸賢！無事比丘行於無事，當學精進而不懈怠。
^cb455b20「諸賢！無事比丘行於無事，當學正念及正智也。
諸賢！若無事比丘行於無事，多無正念，
無正智者，則致比丘訶數詰責：『此賢無事，何為行無事？
所以者何？此賢無事，行於無事，多無正念及無正智，
若至眾中，亦致比丘訶數詰責。』
是故，諸賢！無事比丘行於無事，當學正念及正智也。
^cb455b27「諸賢！無事比丘行於無事，當學知時及善時也。
不早入村而行乞食，亦不晚出。
諸賢！若無事比丘行於無事，早入村邑而行乞食，
又晚出者，則致比丘訶數詰責：『此賢無事，何為行無事？
所以者何？此賢無事，行於無事，早入村邑而行乞食，
又復晚出，若至眾中，亦致比丘訶數詰責。』
是故，諸賢！無事比丘行於無事，當學知時及善時也。
^cb455c6「諸賢！無事比丘行於無事，當學知坐及善坐也，
不逼長老坐，為小比丘訶。
諸賢！若無事比丘行於無事，逼長老坐，
為小比丘訶者，則致比丘訶數詰責：『此賢無事，何為行無事？
所以者何？此賢無事，行於無事，逼長老坐，
為小比丘訶，若至眾中，亦致比丘訶數詰責。』
是故，諸賢！無事比丘行於無事，當學知坐及善坐也。
^cb455c13「諸賢！無事比丘行於無事，當學共論律、阿毘曇。
何以故？諸賢！無事比丘行於無事時，或有來問律、阿毘曇。
諸賢！若無事比丘行於無事，不知答律、
阿毘曇者，則致比丘訶數詰責：『此賢無事，何為行無事？
所以者何？此賢無事，行於無事，不知答律及阿毘曇，
若至眾中，亦致比丘訶數詰責。』
是故，諸賢！無事比丘行於無事，當學共論律、阿毘曇。
^cb455c21「諸賢！無事比丘行於無事，當學共論息解脫，離色至無色定。
何以故？諸賢！無事比丘行於無事時，或有來問息解脫，離色至無色定。
諸賢！若無事比丘行於無事，不知答息解脫，
離色至無色定者，則致比丘訶數詰責：
『此賢無事，何為行無事？
所以者何？此賢無事，行於無事，不知答息解脫，
離色至無色定，若至眾中，亦致比丘訶數詰責。』
是故，諸賢！無事比丘行於無事，當學共論息解脫，離色至無色定。
^cb456a2「諸賢！無事比丘行於無事，當學共論漏盡智通。
何以故？諸賢！無事比丘行於無事時，或有來問漏盡智通。
諸賢！若無事比丘行於無事，而不知答漏盡智通者，
則致比丘訶數詰責：『此賢無事，何為行無事？
所以者何？此賢無事，行於無事，而不知答漏盡智通，
若至眾中，亦致比丘訶數詰責。』
是故，諸賢！無事比丘行於無事，當學共論漏盡智通。」
^cb456a10是時，尊者大目揵連亦在眾中，尊者大目乾連白曰：「尊者舍梨子！
但無事比丘行於無事，應學如是法，非謂人間比丘耶？」
^cb456a13尊者舍梨子答曰：「尊者大目乾連！
無事比丘行於無事，尚學如是法，况復人間比丘耶？」
^cb456a15如是二尊更相稱說，讚歎善哉，聞所說已，從座起去。
^gatha敬重、無調笑　不畜生論、慠
^gatha護根、食知足　精進、正念智
^gatha知時、亦善坐　論律阿毘曇
^gatha及說息解脫　漏盡通亦然
^lb^ck27【梵志陀然經】舍梨子相應品梵志陀然經第七〔初一日誦〕
^cb456a24我聞如是：
一時，佛遊王舍城，在竹林加蘭哆園，與大比丘眾俱，共受夏坐。
爾時，尊者舍梨子在舍衛國亦受夏坐。
^cb456a26是時，有一比丘於王舍城受夏坐訖，過三月已，
補治衣竟，攝衣持鉢，從王舍城往舍衛國，住勝林給孤獨園。
彼一比丘往詣尊者舍梨子所，稽首禮足，却坐一面。
^cb456b1尊者舍梨子問曰：「賢者！
從何處來，於何夏坐？」
^cb456b2彼一比丘答曰：「尊者舍梨子！
我從王舍城來，在王舍城受夏坐。」
^cb456b4復問：「賢者！世尊在王舍城受夏坐，聖體康強，
安快無病，起居輕便，氣力如常耶？」
^cb456b5答曰：「如是。尊者舍梨子！
世尊在王舍城受夏坐，聖體康強，安快無病，
起居輕便，氣力如常。」
^cb456b8復問：「賢者！比丘眾、比丘尼眾在王舍城受夏坐，
聖體康強，安快無病，起居輕便，氣力如常，
欲數見佛，樂聞法耶？」
^cb456b10答曰：「如是。尊者舍梨子！
比丘眾、比丘尼眾在王舍城受夏坐，聖體康強，
安快無病，起居輕便，氣力如常，欲數見佛，盡樂聞法。」
^cb456b13復問：「賢者！優婆塞眾、優婆夷眾住王舍城，
身體康強，安快無病，起居輕便，氣力如常，
欲數見佛，樂聞法耶？」
^cb456b15答曰：「如是。尊者舍梨子！
優婆塞眾、優婆夷眾住王舍城，身體康強，
安快無病，起居輕便，氣力如常，欲數見佛，盡樂聞法。」
^cb456b18復問：「賢者！若干異學沙門、梵志在王舍城受夏坐，
身體康強，安快無病，起居輕便，氣力如常，
欲數見佛，樂聞法耶？」
^cb456b21答曰：「如是。尊者舍梨子！
若干異學沙門、梵志在王舍城受夏坐，
身體康強，安快無病，起居輕便，氣力如常，
欲數見佛，盡樂聞法。」
^cb456b24復問：「賢者！在王舍城有一梵志，名曰陀然，
是我昔日未出家友，賢者識耶？」
^cb456b26答曰：「識之。」
復問：「賢者！梵志陀然住王舍城，身體康強，
安快無病，起居輕便，氣力如常，欲數見佛，樂聞法耶？」
^cb456b28答曰：「尊者舍梨子！
梵志陀然住王舍城，身體康強，安快無病，
起居輕便，氣力如常，不欲見佛，不樂聞法，所以者何？
尊者舍梨子！梵志陀然而不精進，犯於禁戒，
彼依傍於王，欺誑梵志、居士，依恃梵志、
居士，欺誑於王。」
^cb456c4尊者舍梨子聞已，於舍衛國受夏坐訖，
過三月已，補治衣竟，攝衣持鉢，從舍衛國往詣王舍城，住竹林加蘭哆園。
^cb456c7於是，尊者舍梨子過夜平旦，著衣持鉢，
入王舍城，次行乞食，乞食已，竟往至梵志陀然家。
是時，梵志陀然從其家出，至泉水邊苦治居民。
梵志陀然遙見尊者舍梨子來，從坐而起，
偏袒著衣，叉手向尊者舍梨子讚曰：「善來，舍梨子！
舍梨子久不來此。」
於是，梵志陀然敬心扶抱尊者舍梨子，
將入家中，為敷好床，請使令坐。
尊者舍梨子即坐其床，梵志陀然見尊者舍梨子坐已，
執金澡灌，請尊者舍梨子食。
^cb456c16尊者舍梨子曰：「止！
止！陀然！但心喜足。」
^cb456c17梵志陀然復再三請食，尊者舍梨子亦再三語曰：「止！
止！陀然，但心喜足。」
^cb456c19是時，梵志陀然問曰：「舍梨子！
何故入如是家而不肯食？」
^cb456c20答曰：「陀然！汝不精進，犯於禁戒，依傍於王，
欺誑梵志、居士，依傍梵志、居士，欺誑於王。」
^cb456c22梵志陀然答曰：「舍梨子！
當知我今在家，以家業為事，我應自安隱，
供養父母，瞻視妻子，供給奴婢，當輸王租，
祠祀諸天，祭餟先祖及布施沙門、梵志，
為後生天而得長壽，得樂果報故。
舍梨子！是一切事不可得疑，一向從法。」
^cb456c27於是，尊者舍梨子告曰：「陀然！
我今問汝，隨所解答。
梵志陀然！於意云何？
若使有人為父母故而行作惡，因行惡故，
身壞命終趣至惡處，生地獄中。
生地獄已，獄卒執捉，極苦治時，彼向獄卒而作是語：『獄卒！
當知，莫苦治我。所以者何？
我為父母故而行作惡。』
云何？陀然！彼人可得從地獄卒脫此苦耶？」
^cb457a5答曰：「不也。」
^cb457a6復問：「陀然！於意云何？
若復有人為妻子故而行作惡，因行惡故，身壞命終趣至惡處生地獄中。
生地獄已，獄卒執捉，極苦治時，彼向獄卒而作是語：『獄卒！
當知，莫苦治我。所以者何？
我為妻子故而行作惡。』
云何？陀然！彼人可得從地獄卒脫此苦耶？」
^cb457a11答曰：「不也。」
^cb457a12復問：「陀然！於意云何？
若復有人為奴婢故，而行作惡，因行惡故，
身壞命終趣至惡處，生地獄中。
生地獄已，獄卒執捉，極苦治時，彼向獄卒而作是語：『獄卒！
當知，莫苦治我。所以者何？
我為奴婢故而行作惡。』
云何？陀然，彼人可得從地獄卒脫此苦耶？」
^cb457a17答曰：「不也。」
^cb457a18復問：「陀然！於意云何？
若復有人為王、為天、為先祖，為沙門、梵志故，
而行作惡，因行惡故，身壞命終趣至惡處，生地獄中。
生地獄已，獄卒執捉，極苦治時，彼向獄卒而作是語：『獄卒！
當知，莫苦治我。所以者何？`)