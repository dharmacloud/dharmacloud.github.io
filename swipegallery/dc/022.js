jsonp(22,{"name":"dc","start":63374},`所以者何？純一逸滿不善聚者，所謂五蓋。
何等為五？謂貪欲蓋、瞋恚蓋、睡眠蓋、掉悔蓋、疑蓋。」
^cb171c4佛說此經已，諸比丘聞佛所說，歡喜奉行。
^n612【六一二】^cb171c6如是我聞：
一時，佛住舍衛國祇樹給孤獨園。
^cb171c7爾時，世尊告諸比丘：「如人執持四種強弓，
大力方便射多羅樹影，疾過無閡。
如是如來四種聲聞，增上方便，利根智慧，
盡百年壽，於如來所百年說法教授，唯除食息、
𥙷寫、睡眠，中間常說、常聽；智慧明利，
於如來所說，盡底受持，無諸障閡，於如來所不加再問。
如來說法無有終極，聽法盡壽，百歲命終，如來說法猶不能盡。
當知如來所說無量無邊，名、句、味身亦復無量，
無有終極，所謂四念處。
何等為四？謂身念處，受、心、法念處。」
^cb171c17佛說此經已，諸比丘聞佛所說，歡喜奉行。
^cb171c19一切四念處經，皆以此總句，所謂「是故，比丘！
於四念處修習，起增上欲，精勤方便，正念正智，應當學。」
^n613【六一三】^cb171c22如是我聞：
一時，佛住舍衛國祇樹給孤獨園。
^cb171c23爾時，世尊告諸比丘：「有不善聚、善聚。
何等為不善聚？謂三不善根，是名正說。
所以者何？純不善積聚者，謂三不善根。
云何為三？謂貪不善根、恚不善根、癡不善根。
云何為善聚？謂四念處。
所以者何？純善滿具者，謂四念處，是名善說。
云何為四？謂身念處，受、心、法念處。」
^cb171c29佛說此經已，諸比丘聞佛所說，歡喜奉行。
^cb172a2如三不善根，如是三惡行——身惡行、
口惡行、意惡行，三想——欲想、恚想、害想，
三覺——欲覺、恚覺、害覺，三界——欲界、
恚界、害界。
^cb172a6佛說此經已，諸比丘聞佛所說，歡喜奉行。
^n614【六一四】^cb172a8如是我聞：
一時，佛住舍衛國祇樹給孤獨園。
^cb172a9時，有異比丘來詣佛所，稽首佛足，退坐一面，
白佛言：「世尊！如所說『大丈夫』。
云何名大丈夫、非大丈夫？」
^cb172a11佛告比丘：「善哉！善哉！
比丘能問如來大丈夫義。
諦聽，善思，當為汝說。
若比丘身身觀念住，彼身身觀念住已，
心不離欲，不得解脫，盡諸有漏，我說彼非為大丈夫。
所以者何？心不解脫故。
若比丘受、心、法法觀念住，心不離欲，不得解脫，
盡諸有漏，我不說彼為大丈夫。
所以者何？心不解脫故。
^cb172a18「若比丘身身觀念住，心得離欲，心得解脫，
盡諸有漏，我說彼為大丈夫也。
所以者何？心解脫故。
若受、心、法法觀念住，受、心、法法觀念住已，
心離貪欲，心得解脫，盡諸有漏，我說彼為大丈夫也。
所以者何？心解脫故。
是名，比丘！大丈夫及非大丈夫。」
^cb172a24佛說此經已，諸比丘聞佛所說，歡喜隨喜，禮足而去。
^n615【六一五】^cb172a26如是我聞：
一時，佛住舍衛國祇樹給孤獨園。
^cb172a27爾時，尊者阿難晨朝著衣持鉢，入舍衛城乞食，
於路中思惟：「我今先至比丘尼寺。」
即往比丘尼寺。
^cb172a29諸比丘尼遙見尊者阿難來，疾敷床座，請令就座。
^cb172b1時，諸比丘尼禮尊者阿難足，退坐一面，
白尊者阿難：「我等諸比丘尼修四念處繫心住，自知前後昇降。」
^cb172b4尊者阿難告諸比丘尼：「善哉！
善哉！姊妹！當如汝等所說而學，凡修習四念處善繫心住者，
應如是知前後昇降。」
^cb172b6時，尊者阿難為諸比丘尼種種說法，種種說法已，從座起去。
^cb172b8爾時，尊者阿難於舍衛城中乞食還，舉衣鉢，
洗足已，詣世尊所，稽首佛足，退坐一面。
以比丘尼所說具白世尊。
^cb172b10佛告阿難：「善哉！善哉！
應如是學四念處善繫心住，知前後昇降。
所以者何？心於外求，然後制令求其心，
散亂心、不解脫皆如實知。
若比丘於身身觀念住，於彼身身觀念住已，
若身躭睡，心法懈怠，彼比丘當起淨信，
取於淨相；起淨信心，憶念淨相已，其心則悅，
悅已生喜；其心喜已，身則猗息；身猗息已，
則受身樂；受身樂已，其心則定。
心定者，聖弟子當作是學：『我於此義，外散之心攝令休息，
不起覺想及已觀想，無覺無觀，捨念樂住；
樂住已，如實知。』受、心、法念亦如是說。」
^cb172b21佛說此經已，尊者阿難聞佛所說，歡喜奉行。
^n616【六一六】^cb172b23如是我聞：
一時，佛住舍衛國祇樹給孤獨園。
^cb172b24爾時，世尊告諸比丘：「當取自心相，莫令外散。
所以者何？若彼比丘愚癡、不辨、不善，不取自心相而取外相，
然後退減，自生障閡。
譬如厨士愚癡、不辨，不善巧便調和眾味，
奉養尊主，酸醎酢淡，不適其意。
不能善取尊主所嗜，酸醎酢淡，眾味之和。
不能親侍尊主左右，司其所須，聽其所欲，
善取其心，而自用意調和眾味，以奉尊主。
若不適其意，尊主不悅，不悅故不蒙爵賞，亦不愛念。
愚癡比丘亦復如是，不辨、不善，於身身觀住，
不能除斷上煩惱，不能攝取其心，亦復不得內心寂靜，
不得勝妙正念正知，亦復不得四種增上心法、
現法樂住、本所未得安隱涅槃，是名比丘愚癡、
不辨、不善，不能善攝內心之相而取外相，自生障閡。
^cb172c10「若有比丘黠慧才辯，善巧方便，取內心已，
然後取於外相，彼於後時終不退減，自生障閡。
譬如厨士黠慧聰辯，善巧方便，供養尊主，
能調眾味，酸醎酢淡，善取尊主所嗜之相，
而和眾味，以應其心，聽其尊主所欲之味，
數以奉之，尊主悅已，必得爵祿，愛念倍重。
如是黠慧厨士善取尊主之心，比丘亦復如是。
身身觀念住，斷上煩惱，善攝其心，內心寂止，
正念正知，得四增心法，現法樂住，得所未得安隱涅槃，
是名比丘黠慧辯才，善巧方便，取內心相，
攝持外相，終無退減，自生障閡，受、心、法觀亦復如是。」
^cb172c22佛說此經已，諸比丘聞佛所說，歡喜奉行。
^n617【六一七】^cb172c24如是我聞：
一時，佛住舍衛國祇樹給孤獨園。
^cb172c25爾時，世尊告諸比丘：「過去世時有一鳥，
名曰羅婆，為鷹所捉，飛騰虛空，於空鳴喚言：
『我不自覺，忽遭此難，我坐捨離父母境界而遊他處，故遭此難。
如何今日為他所困，不得自在。』
鷹語羅婆：『汝當何處自有境界而得自在？』
羅婆答言：『我於田耕壠中自有境界，足免諸難，是為我家父母境界。』
^cb173a3「鷹於羅婆起憍慢言：『放汝令去，還耕壠中，能得脫以不？』
於是羅婆得脫鷹爪，還到耕壠大塊之下，
安住止處，然後於塊上欲與鷹鬪。
^cb173a6「鷹則大怒，彼是小鳥，敢與我鬪，瞋恚極盛，
駿飛直搏，於是羅婆入於塊下，鷹鳥飛勢，
臆衝堅塊，碎身即死。
^cb173a8「時，羅婆鳥深伏塊下，仰說偈言：
^gatha「『鷹鳥用力來，羅婆依自界，
^gatha乘瞋猛盛力，致禍碎其身。
^gatha我具足通達，依於自境界，
^gatha伏怨心隨喜，自觀欣其力。
^gatha設汝有兇愚，百千龍象力，
^gatha不如我智慧，十六分之一。
^gatha觀我智殊勝，摧滅於蒼鷹。』
^cb173a17「如是，比丘！如彼鷹鳥，愚癡自捨所親父母境界，
遊於他處，致斯災患。
汝等比丘亦應如是，於自境界所行之處，
應善守持，離他境界，應當學。
^cb173a20「比丘！他處他境界者，謂五欲境界，眼見可意、
受、念妙色，欲心染著；耳識聲、鼻識香、舌識味、
身識觸，可意、受、念妙觸，欲心染著。
是名比丘他處他境界。
比丘！自處父母境界者，謂四念處。
云何為四？謂身身觀念處，受、心、法法觀念處。
是故，比丘！於自行處父母境界而自遊行，
遠離他處他境界，應當學。」
^cb173a27佛說此經已，諸比丘聞佛所說，歡喜奉行。
^n618【六一八】^cb173a29如是我聞：
一時，佛住舍衛國祇樹給孤獨園。
^cb173b1爾時，世尊告諸比丘：「於四念處多修習，
當得四果，四種福利。
云何為四？謂須陀洹果、斯陀含果、阿那含果、阿羅漢果。」
^cb173b3佛說此經已，諸比丘聞佛所說，歡喜奉行。
^n619【六一九】^cb173b5如是我聞：
一時，佛在拘薩羅人間遊行，於私伽陀聚落北身恕林中。
^cb173b6爾時，世尊告諸比丘：「過去世時有緣幢伎師，
肩上竪幢，語弟子言：『汝等於幢上下向護我，
我亦護汝，迭相護持，遊行嬉戲，多得財利。』
時，伎弟子語伎師言：『不如所言，但當各各自愛護，
遊行嬉戲，多得財利，身得無為安隱而下。』
伎師答言：『如汝所言，各自愛護，然其此義亦如我說，
己自護時即是護他，他自護時亦是護己；
心自親近，修習隨護作證，是名自護護他。
云何護他自護，不恐怖他、不違他、不害他，
慈心哀彼，是名護他自護。』
是故，比丘！當如是學。
自護者修四念處，護他者亦修四念處。」
^cb173b18佛說此經已，諸比丘聞佛所說，歡喜奉行。
^n620【六二〇】^cb173b20如是我聞：
一時，佛住王舍城迦蘭陀竹園。
^cb173b21爾時，世尊告諸比丘：「大雪山中，寒氷嶮處，
尚無猨猴，況復有人。
或復有山，猨猴所居，而無有人。
或復有山，人獸共居，於猨猴行處，獵師以黐膠塗其草上，
有黠猨猴遠避而去，愚癡猨猴不能遠避，
以手小觸，即膠其手；復以二手欲解求脫，
即膠二手；以足求解，復膠其足；以口嚙草，輒復膠口。
五處同膠，聯捲臥地。
獵師既至，即以杖貫，擔負而去。
^cb173b29「比丘當知，愚癡猨猴捨自境界父母居處，
遊他境界，致斯苦惱。
如是，比丘！愚癡凡夫依聚落住，晨朝著衣持鉢，
入村乞食，不善護身，不守根門，眼見色已，
則生染著；耳聲、鼻香、舌味、身觸，皆生染著。
愚癡比丘內根外境被五縛已，隨魔所欲。
是故，比丘！當如是學，於自所行處父母境界依止而住，莫隨他處他境界行。
云何比丘自所行處父母境界？
謂四念處——身身觀念住，受、心、法法觀念住。」
^cb173c10佛說此經已，諸比丘聞佛所說，歡喜奉行。
^n621【六二一】^cb173c12如是我聞：
一時，佛住舍衛國祇樹給孤獨園。
時，尊者阿難與眾多比丘詣世尊所，稽首禮足，退坐一面。
^cb173c14尊者阿難白佛言：「世尊！
此諸年少比丘當云何教授？
云何為其說法？」
^cb173c16佛告阿難：「此諸年少比丘當以四念處教令修習。
云何為四？謂身身觀念住，精勤方便，不放逸行，
正智正念，寂定於心，乃至知身；受、心、法法觀念住，
精勤方便，不放逸行，正念正智，寂靜於心，乃至知法。
所以者何？若比丘住學地者，未得進上，
志求安隱涅槃時，身身觀念住，精勤方便，
不放逸行，正念正智，寂靜於心；受、心、法法觀念住，
精勤方便，不放逸行，正念正智，寂靜於心，乃至於法遠離。
若阿羅漢諸漏已盡，所作已作，捨諸重擔，
盡諸有結，正知善解脫，當於彼時亦修身身觀念住，
精勤方便，不放逸行，正念正智，寂靜於心；
受、心、法法觀念住，乃至於法得遠離。」
^cb173c29時，尊者阿難歡喜隨喜，作禮而去。
^n622【六二二】^cb174a2如是我聞：
一時，佛在跋祇人間遊行，到鞞舍離國菴羅園中住。
^cb174a3爾時，菴羅女聞世尊跋祇人間遊行至菴羅園中住，
即自莊嚴乘車，出鞞舍離城，詣世尊所，恭敬供養。
詣菴羅園門，下車步進，遙見世尊與諸大眾圍遶說法。
^cb174a7世尊遙見菴羅女來，語諸比丘：「汝等比丘勤攝心住，正念正智。
今菴羅女來，是故誡汝。
云何為比丘勤攝心住？
若比丘已生惡不善法當斷，生欲、方便，精進攝心。
未生惡不善法不令起，未生善法令生，
已生善法令住不忘，修習增滿，生欲、方便，
精勤攝心，是名比丘勤攝心住。
^cb174a14「云何名比丘正智？
若比丘去來威儀常隨正智，迴顧視瞻，
屈伸俯仰，執持衣鉢，行住坐臥，眠覺語默，
皆隨正智住，是正智。
^cb174a16「云何正念？若比丘內身身觀念住，精勤方便，
正智正念，調伏世間貪憂。
如是受、心、法法觀念住，精勤方便，正智正念，
調伏世間貪憂，是名比丘正念。
是故汝等勤攝其心，正智正念，今菴羅女來，是故誡汝。」
^cb174a21時，菴羅女詣世尊所，稽首禮足，却住一面。
^cb174a22爾時，世尊為菴羅女種種說法，示、教、照、
喜；示、教、照、喜已，默然而住。
^cb174a23爾時，菴羅女整衣服，為佛作禮，合掌白佛：「唯願世尊與諸大眾明日受我請中食。」
^cb174a25爾時，世尊默然受請。
菴羅女知世尊默然受請已，稽首禮足，
還歸自家，設種種食，布置床座，晨朝遣使白佛：「時到。」
^cb174a28爾時，世尊與諸大眾詣菴羅女舍，就座而坐。
^cb174a29時，菴羅女手自供養種種飲食。
食訖，澡漱、洗鉢竟。
時，菴羅女持一小床坐於佛前，聽佛說法。
^cb174b2爾時，世尊為菴羅女說隨喜偈：
^gatha「施者人愛念，多眾所隨從，
^gatha名稱日增高，遠近皆悉聞，
^gatha處眾常和雅，離慳無所畏。
^gatha是故智慧施，斷慳永無餘。
^gatha上生忉利天，長夜受快樂，
^gatha盡壽常修德，娛樂難陀園，
^gatha百種諸天樂，五欲悅其心。
^gatha彼於此人間，聞佛所說法，
^gatha為善逝弟子，樂彼受化生。」
^cb174b13爾時，世尊為菴羅女種種說法，示、教、照、
喜；示、教、照、喜已，從座起而去。
^n623【六二三】^cb174b15如是我聞：
一時，佛住波羅奈㮈仙人住處鹿野苑中。
^cb174b16爾時，世尊告諸比丘：「世間言美色，世間美色者，能令多人集聚觀看者不？」
^cb174b18諸比丘白佛：「如是，世尊！」
佛告比丘：「若世間美色，世間美色者，又能種種歌舞伎樂，復極令多眾聚集看不？」
^cb174b20比丘白佛：「如是，世尊！」
^cb174b21佛告比丘：「若有世間美色，世間美色者，
在於一處，作種種歌舞伎樂戲笑，復有大眾雲集一處，
若有士夫不愚不癡，樂樂背苦，貪生畏死，
有人語言：『士夫，汝當持滿油鉢，於世間美色者所及大眾中過，
使一能殺人者，拔刀隨汝，若失一渧油者，輒當斬汝命。』
云何？比丘！彼持油鉢士夫能不念油鉢，
不念殺人者，觀彼伎女及大眾不？」
^cb174b29比丘白佛：「不也，世尊！
所以者何？世尊！彼士夫自見其後有拔刀者，
常作是念：『我若落油一渧，彼拔刀者當截我頭。』
唯一其心，繫念油鉢，於世間美色及大眾中徐步而過，不敢顧眄。」
^cb174c4「如是，比丘！若有沙門、婆羅門正身自重，
一其心念，不顧聲色，善攝一切心法，住身念處者，
則是我弟子，隨我教者。
云何為比丘正身自重，一其心念，不顧聲色，
攝持一切心法，住身念處。
如是，比丘！身身觀念，精勤方便，正智正念，
調伏世間貪憂，受、心、法法觀念住亦復如是。
是名比丘正身自重，一其心念，不顧聲色，
善攝心法，住四念處。」
^cb174c12爾時，世尊即說偈言：
^gatha「專心正念，護持油鉢，
^gatha自心隨護，未曾至方，
^gatha甚難得過，勝妙微細，
^gatha諸佛所說，言教利劍。
^gatha當一其心，專精護持，
^gatha非彼凡人，放逸之事，
^gatha能入如是，不放逸教。」
^cb174c20佛說此經已，諸比丘聞佛所說，歡喜奉行。
^n624【六二四】^cb174c21如是我聞：
一時，佛住舍衛國祇樹給孤獨園。
^cb174c22爾時，尊者欝低迦來詣佛所，稽首佛足，
退坐一面，白佛言：「善哉！
世尊！為我說法，我聞法已，當獨一靜處，
專精思惟，不放逸住，思惟：『所以善男子剃除鬚髮，
正信非家，出家學道……。』」
如上廣說，乃至「『不受後有。』」
^cb174c27佛告欝低迦：「如是，如是，如汝所說。
但於我所說法，不悅我心，彼所事業亦不成就，
雖隨我後，而不得利，反生障閡。」
^cb174c29欝低迦白佛：「世尊所說，我則能令世尊心悅，
自業成就，不生障閡。
唯願世尊為我說法，我當獨一靜處，專精思惟，
不放逸住……」如上廣說，乃至「不受後有。」
如是第二、第三請。
^cb175a4爾時，世尊告欝低迦：「汝當先淨其初業，然後修習梵行。」
^cb175a6欝低迦白佛：「我今云何淨其初業，修習梵行？」
^cb175a7佛告欝低迦：「汝當先淨其戒，直其見，具足三業，然後修四念處。
何等為四？內身身觀念住，專精方便，正智正念，調伏世間貪憂。
如是外身、內外身身觀念住，受、心、法法觀念住……」亦如是廣說。
^cb175a11時，欝低迦聞佛所說，歡喜隨喜，從座起而去。
^cb175a12時，欝低迦聞佛教授已，獨一靜處，專精思惟，
不放逸住，思惟：「所以善男子剃除鬚髮，
著袈裟衣，正信非家，出家學道，乃至不受後有。」
^cb175a15如欝低迦所問，如是異比丘所問亦如上說。
^n625【六二五】^cb175a17如是我聞：
一時，佛住舍衛國祇樹給孤獨園。
^cb175a18時，有異比丘名婆醯迦，來詣佛所，稽首禮足，
退坐一面，白佛言：「世尊！
善哉世尊！為我說法……」如前欝低迦修多羅廣說。
差別者：「如是，婆醯迦比丘！
初業清淨，身身觀念住者，超越諸魔；受、
心、法法觀念住者，超越諸魔。」
^cb175a23時，婆醯迦比丘聞佛說法教誡已，歡喜隨喜，作禮而去。
獨一靜處，專精思惟，不放逸住，乃至不受後有。
^n626【六二六】^cb175a26第二經亦如上說。
差別者：「如是，比丘！
超越生死。」
^n627【六二七】^cb175a28如是我聞：
一時，佛住舍衛國祇樹給孤獨園。
^cb175a29爾時，尊者阿那律陀詣佛所，稽首禮足，
退坐一面，白佛言：「世尊！
若有比丘住於學地，未得上進安隱涅槃，
而方便求，是聖弟子當云何於正法、律修習多修習，
得盡諸漏，乃至自知不受後有？」
^cb175b4佛告阿那律：「若聖弟子住於學地，未得上進安隱涅槃，
而方便求，彼於爾時，當內身身觀念住，
精勤方便，正智正念，調伏世間貪憂。
如是受、心、法法觀念住，精勤方便，正智正念，調伏世間貪憂。
如是聖弟子多修習已，得盡諸漏，乃至自知不受後有。」
^cb175b10爾時，尊者阿那律陀聞佛所說，歡喜隨喜，作禮而去。
^n628【六二八】^cb175b12如是我聞：
一時，佛住巴連弗邑鷄林精舍。
時，尊者優陀夷、尊者阿難陀亦住巴連弗邑鷄林精舍。
^cb175b14爾時，尊者優陀夷詣尊者阿難所，共相問訊慰勞已，
退坐一面，語尊者阿難：「如來、應供、等正覺所知所見，
為諸比丘說聖戒，令不斷、不缺、不擇、不離、
不戒取，善究竟、善持，智者所歎、所不憎惡。
何故如來、應、等正覺所見，為諸比丘說聖戒，
不斷、不缺，乃至智者所歎、所不憎惡？」
^cb175b20尊者阿難語優陀夷：「為修四念處故。
何等為四？謂身身觀念住，受、心、法法觀念住。」
^cb175b22時，二正士共論議已，各還本處。
^n629【六二九】^cb175b24如是我聞：
一時，佛住巴連弗邑鷄林精舍。
爾時，尊者阿難、尊者跋陀羅亦在彼住。
^cb175b26時，尊者跋陀羅問尊者阿難言：「頗有法修習多修習，得不退轉耶？」
^cb175b27尊者阿難語尊者跋陀羅：「有法修習多修習，
能令行者得不退轉，謂四念處。
何等為四？身身觀念住，受、心、法法觀念住。」
^cb175c1時，二正士共論說已，各還本處。
^n630【六三〇】^cb175c3如是我聞：
一時，佛住巴連弗邑鷄林精舍。
爾時，尊者阿難、尊者跋陀羅亦在彼住。
^cb175c5時，尊者跋陀羅問尊者阿難：「頗有法修習多修習，
令不淨眾生而得清淨，轉增光澤耶？」
^cb175c7尊者阿難語尊者跋陀羅：「有法修習多修習，
能令不淨眾生而得清淨，轉增光澤，謂四念處。
身身觀念住，受、心、法法觀念住。」
^cb175c9時，二正士共論議已，各還本處。
^n631【六三一】^cb175c11如是我聞：
一時，佛住巴連弗邑鷄林精舍。
爾時，尊者阿難、尊者跋陀羅亦在彼住。
^cb175c13時，尊者跋陀羅問尊者阿難：「頗有法修習多修習，能令未度彼岸眾生得度彼岸？」
^cb175c14尊者阿難語尊者跋陀羅：「有法修習多修習，
能令未度彼岸眾生得度彼岸，謂四念處。
何等為四？謂身身觀念住，受、心、法法觀念住。」
^cb175c18時，二正士共論議已，各還本處。
^n632【六三二】^cb175c19如是我聞：
一時，佛住巴連弗邑鷄林精舍。
爾時，尊者阿難、尊者跋陀羅亦在彼住。
^cb175c21尊者跋陀羅問尊者阿難：「頗有法修習多修習，得阿羅漢？」
^cb175c22尊者阿難語尊者跋陀羅：「有法修習多修習，
而得阿羅漢，謂四念處。
何等為四？謂身身觀念住，受、心、法法觀念住。」
^cb175c24時，二正士共論議已，各還本處。
^n633【六三三】^cb175c26如是我聞：
一時，佛住巴連弗邑鷄林精舍。
^cb175c27爾時，世尊告諸比丘：「所說一切法，一切法者，
謂四念處，是名正說。
何等為四？謂身身觀念住，受、心、法法觀念住。」
^cb175c29佛說此經已，諸比丘聞佛所說，歡喜奉行。
^n634【六三四】^cb176a2如是我聞：
一時，佛住巴連弗邑鷄林精舍。
^cb176a3爾時，世尊告諸比丘：「若比丘於四念處修習多修習，名賢聖出離。
何等為四？謂身身觀念住，受、心、法法觀念住。」
^cb176a5佛說此經已，諸比丘聞佛所說，歡喜奉行。
^cb176a7如出離，如是正盡苦、究竟苦邊、得大果、
得大福利、得甘露法、究竟甘露、甘露法作證，如上廣說。
^n635【六三五】^cb176a10如是我聞：
一時，佛住巴連弗邑鷄林精舍。
^cb176a11爾時，世尊告諸比丘：「若比丘於四念處修習多修習，
未淨眾生令得清淨，已淨眾生令增光澤。
何等為四？謂身身觀念住，受、心、法法觀念住。」
^cb176a14佛說此經已，諸比丘聞佛所說，歡喜奉行。
^cb176a16如淨眾生，如是未度彼岸者令度、得阿羅漢、
得辟支佛、得阿耨多羅三藐三菩提，亦如上說。
^n636【六三六】^cb176a19如是我聞：
一時，佛住巴連弗邑鷄林精舍。
^cb176a20爾時，世尊告諸比丘：「當為汝說修四念處。
何等為修四念處？
若比丘！如來、應、等正覺、明行足、善逝、世間解、
無上士、調御丈夫、天人師、佛世尊出興于世，
演說正法，上語亦善，中語亦善，下語亦善，
善義善味，純一滿淨，梵行顯示。
若族姓子、族姓女從佛聞法，得淨信心。
如是修學，見在家和合欲樂之過，煩惱結縛，
樂居空閑，出家學道，不樂在家，處於非家，
欲一向清淨，盡其形壽，純一滿淨，鮮白梵行：
『我當剃除鬚髮，著袈裟衣，正信非家，出家學道。』
作是思惟已，即便放捨錢財親屬，剃除鬚髮，
著袈裟衣，正信非家，出家學道，正其身行，
護口四過，正命清淨，習賢聖戒，守諸根門，護心正念。
眼見色時，不取形相，若於眼根住不律儀，
世間貪憂、惡不善法常漏於心，而今於眼起正律儀；
耳、鼻、舌、身、意起正律儀，亦復如是。
^cb176b7「彼以賢聖戒律成就，善攝根門，來往周旋，
顧視屈伸，坐臥眠覺語默，住智正智。
彼成就如此聖戒，守護根門，正智正念，
寂靜遠離，空處、樹下、閑房獨坐，正身正念，繫心安住。
斷世貪憂，離貪欲，淨除貪欲；斷世瞋恚、
睡眠、掉悔、疑蓋，離瞋恚、睡眠、掉悔、疑蓋，
淨除瞋恚、睡眠、掉悔、疑蓋。
斷除五蓋——惱心、慧力羸、諸障閡分、
不趣涅槃者，是故，內身身觀念住，精勤方便，
正智正念，調伏世間貪憂；如是外身、內外身，
受、心、法法觀念住，亦如是說。
是名比丘修四念處。」
^cb176b18佛說此經已，諸比丘聞佛所說，歡喜奉行。
^n637【六三七】^cb176b20如是我聞：
一時，佛住舍衛國祇樹給孤獨園。
^cb176b21爾時，世尊告諸比丘：「當修四念處……」如上廣說。
差別者，乃至「如是出家已，住於靜處，攝受波羅提木叉律儀，
行處具足，於細微罪生大怖畏，受持學戒，
離殺、斷殺、不樂殺生，乃至一切業跡如前說，
衣鉢隨身，如鳥兩翼。
如是學戒成就，修四念處。」
^cb176b26佛說此經已，諸比丘聞佛所說，歡喜奉行。
^n638【六三八】^cb176b28如是我聞：
一時，佛在王舍城迦蘭陀竹園。
爾時，尊者舍利弗住摩竭提那羅聚落，
疾病涅槃，純陀沙彌瞻視供養。
^cb176c1爾時，尊者舍利弗因病涅槃。
^cb176c2時，純陀沙彌供養尊者舍利弗已，取餘舍利，
擔持衣鉢，到王舍城，舉衣鉢，洗足已，詣尊者阿難所。
禮尊者阿難足已，却住一面，白尊者阿難：
「尊者當知，我和上尊者舍利弗已涅槃，我持舍利及衣鉢來。」
^cb176c7於是尊者阿難聞純陀沙彌語已，往詣佛所，
白佛言：「世尊！我今舉體離解，四方易韻，
持辯閉塞，純陀沙彌來語我言：『和上舍利弗已涅槃，持餘舍利及衣鉢來。』」
^cb176c11佛言：「云何？阿難！彼舍利弗持所受戒身涅槃耶？
定身、慧身、解脫身、解脫知見身涅槃耶？」
^cb176c13阿難白佛言：「不也，世尊！」
佛告阿難：「若法我自知，成等正覺所說，
謂四念處、四正斷、四如意足、五根、五力、
七覺支、八道支涅槃耶？」
^cb176c16阿難白佛：「不也，世尊！
雖不持所受戒身乃至道品法而涅槃，
然尊者舍利弗持戒多聞，少欲知足，常行遠離，
精勤方便，攝念安住，一心正受捷疾智慧、
深利智慧、超出智慧、分別智慧、大智慧、
廣智慧、甚深智慧、無等智慧，智寶成就，
能示、能教、能照、能喜，善能讚歎，為眾說法。
是故，世尊！我為法故，為受法者故，愁憂苦惱。」
^cb176c23佛告阿難：「汝莫愁憂苦惱。
所以者何？若坐、若起、若作，有為敗壞之法，
何得不壞，欲令不壞者，無有是處，我先已說，
一切所愛念種種諸物、適意之事，一切皆是乖離之法，不可常保。
譬如大樹，根、莖、枝、葉、華、果茂盛，大枝先折，
如大寶山，大巖先崩。
如是，如來大眾眷屬，其大聲聞先般涅槃，
若彼方有舍利弗住者，於彼方我則無事，
然其彼方，我則不空，以有舍利弗故，我先已說故。
汝今，阿難！如我先說，所可愛念種種適意之事，
皆是別離之法，是故汝今莫大愁毒。
阿難！當知，如來不久亦當過去。
是故，阿難！當作自洲而自依，當作法洲而法依，當作不異洲不異依。」
^cb177a7阿難白佛：「世尊！云何自洲以自依？
云何法洲以法依？
云何不異洲不異依？」
^cb177a9佛告阿難：「若比丘身身觀念處，精勤方便，
正智正念，調伏世間貪憂。
如是外身、內外身，受、心、法法觀念處，亦如是說。
阿難！是名自洲以自依、法洲以法依、不異洲不異洲依。」
^cb177a13佛說此經已，諸比丘聞佛所說，歡喜奉行。
^n639【六三九】^cb177a15如是我聞：
一時，佛住摩偷羅國跋陀羅河側傘蓋菴羅樹林中，
尊者舍利弗、目揵連涅槃未久。
爾時，世尊月十五日布薩時，於大眾前敷座而坐。
^cb177a18爾時，世尊觀察眾會已，告諸比丘：「我觀大眾，
見已虛空，以舍利弗、大目揵連般涅槃故。
我聲聞唯此二人善能說法，教誡、教授，辯說滿足。
有二種財，錢財及法財，錢財者從世人求，
法財者從舍利弗、大目揵連求，如來已離施財及法財。
^cb177a23「汝等莫以舍利弗、目揵連涅槃故愁憂苦惱。
譬如大樹，根、莖、枝、葉、華、果茂盛，大枝先折，
亦如寶山，大巖先崩。
如是，如來大眾之中，舍利弗、目揵連二大聲聞先般涅槃。
是故，比丘！汝等勿生愁憂苦惱，何有生法、
起法、作法、為法、壞敗之法而不磨滅？
欲令不壞，無有是處，我先已說，一切可愛之物皆歸離散，我今不久亦當過去。
是故汝等當知，自洲以自依、法洲以法依、
不異洲不異依，謂內身身觀念住，精勤方便，
正智正念，調伏世間貪憂。
如是外身、內外身、受、心、法法觀念住，精勤方便，
正智正念，調伏世間貪憂，是名自洲以自依，
法洲以法依，不異洲不異依。」
^cb177b7佛說此經已，諸比丘聞佛所說，歡喜奉行。
雜阿含經卷第二十四

^pb1^folio#agms25雜阿含經卷第二十五
^ck22【阿育王傳640】^au〔宋天竺三藏求那跋陀羅譯〕
^n640【六四〇】^cb177b15爾時，世尊告尊者阿難：「此摩偷羅國，將來世當有商人子，
名曰掘多，掘多有子，名優波掘多，我滅度後百歲，
當作佛事，於教授師中最為第一。
阿難！汝遙見彼青色叢林不？」
^cb177b19阿難白佛：「唯然，已見。
世尊！」
「阿難！是處名為優留曼茶山，如來滅後百歲，
此山當有那吒跋置迦阿蘭若處，此處隨順寂默最為第一。」
^cb177b22爾時，世尊作是念：「我若以教法付囑人者，
恐我教法不得久住；若付囑天者，恐我教法亦不得久住，世間人民則無有受法者。
我今當以正法付囑人、天，諸天、世人共攝受法者，我之教法則千歲不動。」
爾時，世尊起世俗心。
^cb177b27時，天帝釋及四大天王知佛心念，來詣佛所，
稽首禮足，退坐一面。
^cb177b29爾時，世尊告天帝釋及四大天王：「如來不久當於無餘涅槃而般涅槃，
我般涅槃後，汝等當護持正法。」
^cb177c2爾時世尊復告東方天王：「汝當於東方護持正法。」
次告南方、西方、北方天王：「汝當於北方護持正法。
過千歲後，我教法滅時，當有非法出於世間，十善悉壞。
閻浮提中，惡風暴起，水雨不時，世多飢饉，
雨則災雹，江河消滅，華果不成，人無光澤，
蟲村鬼村悉皆磨滅，飲食失味，珍寶沈沒，人民服食麁澁草木。
^cb177c9「時，有釋迦王、耶槃那王、鉢羅婆王、兜沙羅王，眾多眷屬。
如來頂骨、佛牙、佛鉢安置東方。
西方有王，名鉢羅婆，百千眷屬，破壞塔寺，殺害比丘。
北方有王，名耶槃那，百千眷屬，破壞塔寺，殺害比丘。
南方有王，名釋迦，百千眷屬，破壞塔寺，殺害比丘。
東方有王，名兜沙羅，百千眷屬，破壞塔寺，殺害比丘。
四方盡亂，諸比丘來集中國。
^cb177c17「時，拘睒彌國有王，名摩因陀羅西那，其王生子，
手似血塗，身似甲冑，有大勇力。
其生之日，五百大臣生五百子，皆類王子，血手冑身。
^cb177c20「時，拘睒彌國，一日雨血。
拘睒彌王見此惡相，即大恐怖，請問相師。
相師白王：『王今生子，當王閻浮提，多殺害人，
生子七日，字曰難當，年漸長大。
時，四惡王從四方來殺人民，摩因陀羅西那王聞則恐怖。』
^cb177c25「時，有天神告言：『大王且立難當為王，足能降伏彼四惡王。』
時，摩因陀羅西那王受天神教，即捨位與子，
以髻中明珠冠其子首，集諸大臣，香水灌頂。
召五百大臣同日生子，身被甲冑，從王出征，
與四惡王大眾戰；勝，殺害都盡，王閻浮提，治在拘睒彌鞞國。」
^cb178a3爾時，世尊告四大天王：「巴連弗國，於彼國當有婆羅門，
名曰阿耆尼達多，通達比陀經論，彼婆羅門當納妻。
彼時，中陰眾生當來與其作子，入母胎中時，彼母欲與人論議。
彼婆羅門即問諸相師，相師答云：『是胎中眾生當了達一切論，
故令母生如是論議之心，欲將人論議。』
如是日月滿足，出生母胎，以為童子，了達一切經論，
恒以經論教授五百婆羅門子，及餘諸論教授餘人，
以醫方教醫方者，如是有眾多弟子。
有眾多弟子故，名曰弟子。
次當從父母求出家學道，乃至父母聽其出家，
彼即於我法中出家學道，通達三藏，善能說法，
辯才巧妙，言語談說，攝多眷屬。」
^cb178a17又復，世尊告四大天王：「即此巴連弗邑國中，
當有大商主，名曰須陀那，中陰眾生來入母胎。
彼眾生入母胎時，令母質直柔和，無諸邪想，諸根寂靜。
^cb178a20「時，彼商主即問相師，相師答曰：『胎中眾生極為良善，
故令母如是，乃至諸根寂靜。』
至月滿足，便生童子，名曰修羅他。
年紀漸長，乃至啟白父母，求出家學道。
父母即聽，於我法中出家學道，勤行精進，
修習道業，便得漏盡，證阿羅漢果。
然寡聞、少欲、知足及少知，舊居在山藪林間，山名揵陀摩羅。
^cb178a27「時，彼聖人恒來為難當王說法。
彼父王當無常，無常之日，難當見父過世，
兩手抱父屍，悲號啼哭，憂惱傷心。
時，彼三藏將多眷屬來詣王所，為王說法，
王聞法已，憂惱即止，於佛法中生大敬信，
而發聲唱言：『自今以後，我施諸比丘無恐畏，適意為樂。』
而問比丘：『前四惡王毀滅佛法有幾年歲？』
諸比丘答云：『經十二年。』
王心念口言，作師子吼：『我當十二年中，
當供養五眾，乃至辦諸供具。』
即便行施，行施之日，天當降香澤之雨，
遍閻浮提，一切實種皆得增長。
諸方人眾皆持供養，來詣拘睒彌國，供養眾僧。
^cb178b10「時，諸比丘大得供養。
諸比丘輩食人信施，而不讀誦經書，不薩闍為人受經。
戲論過日，眠臥終夜，貪著利養，好自嚴飾，
身著妙服，離諸出要、寂靜、出家、三菩提樂。
形類比丘，離沙門功德，是法中之大賊，
助作末世壞正法幢，建惡魔幢，滅正法炬，
然煩惱火，壞正法鼓，毀正法輪，消正法海，
壞正法山，破正法城，拔正法樹，毀禪定智慧，
斷戒瓔珞，污染正道。
^cb178b18「時，彼天、龍、鬼神、夜叉、乾闥婆等，於諸比丘所生惡意，
毀訾諸比丘，厭惡、遠離，不復相親，異口同音：『嗚呼！
如是惡比丘，不應於如來法中。』
而說偈言：
^gatha「『非吉行惡行，行諸邪見法，
^gatha此諸愚癡人，打壞正法山，
^gatha行諸惡戒法，棄諸如法行，
^gatha捨諸勝妙法，拔除今佛法，
^gatha不信不調伏，樂行諸惡行，
^gatha諂偽誑世間，打破牟尼法，
^gatha毀形習諸惡，兇暴及千行，
^gatha依法誑世人，忿恨自貢高，
^gatha貪著求名利，無惡業不備，
^gatha如佛所說法，法沒有是相，
^gatha今者悉已見，智者所輕賤，
^gatha此法今出已，牟尼正法海，
^gatha不久當枯竭，正法今少在，
^gatha惡人復來滅，毀壞我正法。』
^cb178c8「時，彼諸天、龍、神等皆生不歡喜心，不復當護諸比丘，
而同聲唱言：『佛法却後七日滅盡。』
號咷悲泣，共相謂言：『至比丘說戒日，共相鬪諍，如來正法於中而滅。』
如是諸天悲惱啼泣。
^cb178c12「時，拘睒彌城中有五百優婆塞，聞諸天之言，
共詣諸比丘眾中，諫諸比丘鬪諍，而說偈言：
^gatha「『嗚呼苦劇歲，愍念群生生，
^gatha其法今便滅，釋師子王法，
^gatha惡輪壞法輪，如是盡金剛，
^gatha乃能不即壞，安隱時已滅，
^gatha危險法已起，明智人已過，
^gatha今見如是相，當知不復久，
^gatha牟尼法斷滅，世間無復明，
^gatha離垢寂滅口，牟尼日今沒，
^gatha世人失伏藏，善惡無差別，
^gatha善惡無差已，誰能得正覺，
^gatha法燈今在世，及時行諸善，
^gatha無量諸福田，此法今當滅，
^gatha是故我等輩，知財不堅牢，
^gatha及時取堅實。』
^cb178c29「至十五日說戒時，法當沒，今日五百優婆塞，
一日之中，造五百佛塔。
時，諸優婆塞各有餘務，不復來往眾僧眾中。
^cb179a2「爾時，住揵陀摩羅山修羅他阿羅漢觀閻浮提：『今日何處有眾僧說戒？』
見有拘睒彌國如來弟子說戒為布薩，即詣拘睒彌。
^cb179a5「時，彼僧眾乃有百千人，中唯有一阿羅漢，名曰修羅他。
又復有一三藏，名曰弟子，此是如來最後大眾集。
爾時，維那行舍羅籌，白三藏上座言：『眾僧已集，
有百千人，今為說波羅提木叉。』
時，彼上座答言：『閻浮提如來弟子皆來集此，數有百千。
如是眾中，我為上首，了達三藏，尚不學戒律，況復餘者而有所學。
今當為誰而說戒律？』
而說偈言：
^gatha「『今是十五日，夜靜月清明，
^gatha如是諸比丘，今集聽說戒，
^gatha一切閻浮提，眾僧最後集，
^gatha我是眾中上，不學戒律法，
^gatha況復餘僧眾，而有所學習，
^gatha何能牟尼法，釋迦師子王，
^gatha彼戒誰有持，是人乃能說。』
^cb179a21「爾時，彼阿羅漢修羅他立上座前，合掌白上座言：『上座！
但說波羅提木叉，如佛在世時，舍利弗、
目揵連等大比丘眾所學法，我今已悉學。
如來雖滅度，於今已千歲，彼所制律儀，我悉已備足。』
而說偈言：
^gatha「『上座聽我說，我名修羅他，
^gatha漏盡阿羅漢，僧中師子吼。
^gatha牟尼真弟子，信佛諸鬼神，
^gatha聞彼聖所說，悲哀泣流淚。
^gatha低頭念法滅，從今去已後，
^gatha無有說法者，毘尼別解脫。
^gatha不復在於世，法橋今已壞，
^gatha法水不復流，法海已枯竭。
^gatha法山已崩頹，法會從今絕，
^gatha法幢不復見，法足不復行。
^gatha律儀戒永沒，法燈不復照，
^gatha法輪不復轉，閉塞甘露門。
^gatha法師不在世，善人說妙道，
^gatha眾生不識善，不異於野獸。』
^cb179b11「爾時，佛母摩訶摩耶夫人天上來下，詣諸眾僧所，
號咷啼泣：『嗚呼！苦哉！
是我之子經歷阿僧祇劫，修諸苦行，不顧勞體，
積德成佛，今者忽然消滅。』
而說偈言：
^gatha「『我是佛親母，我子積苦行，
^gatha經歷無數劫，究竟成真道。
^gatha悲泣不自勝，今法忽磨滅，
^gatha嗚呼智慧人，爾今何所在。
^gatha持法捨諍訟，從佛口所生，
^gatha諸王無上尊，真實佛弟子。
^gatha頭陀修妙行，宿止林藪間，
^gatha如是真佛子，今為何所在。
^gatha今者於世間，無有諸威德，
^gatha曠野山林間，諸神寂無言。
^gatha施戒愍群生，信戒自莊嚴，
^gatha忍辱質直行，觀察諸善惡。
^gatha如是諸勝法，今忽都已盡。』
^cb179b28「爾時，彼上座弟子作是念言：『彼修羅他比丘自言：
「如來所制戒律，我悉備持。」』
爾時，上座有弟子，名曰安伽陀，起不忍之心，極生忿恨。
從座起，罵辱彼聖：『汝是下座比丘，愚癡無智，而毀辱我和上。』
即持利刀，殺彼聖人，而說偈言：
^gatha「『我名安伽陀，失沙之弟子，
^gatha利劍殺汝身，自謂我有德。』
^cb179c7「爾時，有一鬼名曰大提木佉，作是念言：
『世間唯有此一阿羅漢，而為惡比丘弟子所害。』
執持金剛利杵，杵頭火然，以此打破彼頭，
即便命終，而說偈言：
^gatha「『我是惡鬼神，名大提木佉，
^gatha以此金剛杵，破汝頭七分。』
^cb179c13「爾時，阿羅漢弟子見彼弟子殺害其師，
忿恨不忍，即殺三藏。
爾時，諸天、世人悲哀啼泣：『嗚呼！
苦哉！如來正法今便都盡。』
尋即此大地六種震動，無量眾生號咷啼泣，
極為愁惱：『嗚呼！今日正法不復現世。』
作是語已，各各離散。
^cb179c18「爾時，拘睒彌國五百優婆塞聞已，往詣寺中，
舉手拍頭，高聲大哭：『嗚呼！
如來愍念世間，濟諸群生，無有巨細，誰當為我說法義？
今者，人、天解脫不復可得，眾生今日猶在闇瞑，
無有引導，長習諸惡，以此為歡，如諸野獸；
不聞牟尼妙法，身壞命終，墮在三塗。
譬如流星，世人從今已後，無復念慧、寂靜、
三昧、十力妙法。』
^cb179c25「爾時，拘睒彌王聞諸比丘殺真人阿羅漢及三藏法師，
心生悲惱，惋慨而坐。
爾時，諸邪見輩諍競打破塔廟，及害比丘，從是佛法索然頓滅。」
^cb179c29爾時，世尊語釋提桓因：「四大天王，諸天、
世人於我滅度之後，法盡之相，如上所說。
是故汝等，今者不可不以勤力加於精進，
護持正法，久令在世。」
^cb180a3爾時，諸天、世人聞佛所說，各各悲顏，以手揮淚，
頂禮佛足，各自退去。
^n641【六四一】^cb180a6阿育王施半阿摩勒果因緣經
^cb180a7阿育王於如來法中得大敬信。
時，王問諸比丘言：「誰於如來法中行大布施？」
^cb180a8諸比丘白王言：「給孤獨長者最行大施。」
^cb180a9王復問曰：「彼施幾許寶物？」
^cb180a10比丘答曰：「以億千金。」
王聞已。如是思惟：「彼長者尚能捨億千金，
我今為王，何緣復以億千金施？
當以億百千金施。」
^cb180a13時，王起八萬四千佛塔，於彼諸塔中復施百千金，
復作五歲大會，會有三百千比丘，用三百億金供養於彼僧眾中。
第一分是阿羅漢，第二分是學人，第三分是真實凡夫。
除私庫藏，此閻浮提夫人、婇女、太子、大臣施與聖僧，四十億金還復贖取。
如是計挍，用九十六億千金，乃至王得重病時，王自知命欲終盡。
^cb180a20時，有大臣名羅陀崛多。
時，王宿命是施佛土時同伴小兒。
時，彼大臣羅陀崛多見王重病，命垂欲盡，
稽首以偈問王：
^gatha「顏貌常鮮澤，百千婇女遶，
^gatha譬如諸蓮華，蜜蜂當聚集，
^gatha今覩聖王顏，無有諸鮮澤。」
^cb180a27王即以偈答：
^gatha「我今無所憂，失財及王位，
^gatha此身及餘親，及諸種種寶，
^gatha我今所愁者，不復覩賢聖，
^gatha四事以供養，我今唯念此，
^gatha顏色有變異，心意無所寧。
^cb180b4「又復，我常所願，欲以滿億百千金作功德，
今願不得滿足，便就後世時，計挍前後所施金銀珍寶，唯減四億未滿。」
王即辦諸珍寶，送與鷄雀寺中。
^cb180b7法益之子，名三波提，為太子諸臣等，啟太子言：
「大王將終不久，今以此珍寶送與寺舍中，
今庫藏財寶已竭，諸王法以物為尊，太子今宜斷之，勿使大王用盡也。」
時，太子即勅典藏者，勿復出與大王用之。
^cb180b12時，大王自知索諸物不復能得，所食金器送與寺中。
時，太子令斷金器，給以銀器，王食已，復送與寺中。
又斷銀器，給以銅器，王亦以此送與寺中。
又斷銅器，給以瓦器。
^cb180b16時，大王手中有半阿摩勒果，悲淚告諸大臣：「今誰為地主？」
^cb180b17時，諸臣啟白大王：「王為地主。」
^cb180b18時，王即說偈答曰：
^gatha「汝等護我心，何假虛妄語，
^gatha我今坐王位，不復得自在。
^gatha阿摩勒半果，今在於我手，
^gatha此即是我物，於是得自由。
^gatha嗚呼尊富貴，可厭可棄捨，
^gatha先領閻浮提，今一旦貧至。
^gatha如恒河駛流，一逝而不返，
^gatha富貴亦復然，逝者不復還。」
^cb180b27又復，如佛偈所說：
^gatha「凡盛必有衰，以衰為究竟，
^gatha如來神口說，真實無有異，
^gatha先時所教令，速疾無有閡，
^gatha今有所求索，無復從我教，
^gatha如風閡於山，如水閡於岸，
^gatha我今所教令，於今已永絕，
^gatha將從無量眾，擊鼓吹貝螺，
^gatha常作諸伎樂，受諸五欲樂，
^gatha婇女數百眾，日夜自娛樂，
^gatha今者都永盡，如樹無花實，
^gatha顏貌轉枯盡，色力亦復然，
^gatha如花轉萎悴，我今亦復爾。」
^cb180c11時，阿育王呼侍者言：「汝今憶我恩養，汝持此半阿摩勒果送鷄雀寺中，
作我意，禮拜諸比丘僧足，白言：『阿育王問訊諸大聖眾，
我是阿育王，領此閻浮提，閻浮提是我所有，
今者頓盡，無有財寶布施眾僧，於一切財而不得自在。
今唯此半阿摩勒果，我得自由，此是最後布施檀波羅蜜，
哀愍我故，納受此施，令我得供養僧福。』
而說偈言：
^gatha「半阿摩勒果，是我之所有，
^gatha於我得自在，今捨於大眾。
^gatha緣心在於聖，更無濟我者，
^gatha憐愍於我故，納受阿摩勒。
^gatha為我食此施，因是福無量，
^gatha世世受妙樂，用之無有盡。」
^cb180c25時，彼使者受王勅已，即持此半阿摩勒果，
至鷄雀寺中，至上座前，五體著地作禮，
長跪合掌，向上座而說偈曰：
^gatha「領於閻浮提，一繖繫一鼓，
^gatha遊行無所礙，如日照於世，
^gatha業行報已至，在世不復久，
^gatha無有王威德，如日雲所翳，
^gatha號曰阿育王，稽首禮僧足，
^gatha送此布施物，謂半阿摩勒，
^gatha願求來世福，哀愍彼王故，
^gatha聖眾愍彼故，受是半果施。」
^cb181a7時，彼上座告諸大眾：「誰聞是語而不厭世間？
我等聞是事，不可不生厭離，如佛經所說。
見他衰事，應生厭離，若有識類眾生者，聞是事豈得不捨世間？」
而說偈曰：
^gatha「人王世中最，阿育孔雀姓，
^gatha閻浮提自在，阿摩勒為主，
^gatha太子及諸臣，共奪大王施，
^gatha送半阿摩勒，降伏憍財者，
^gatha使彼生厭心，愚夫不識施，
^gatha因果受妙樂，示送半摩勒。」
^cb181a17時，彼上座作是念言：「云何令此半阿摩勒，一切眾僧得其分食？」
即教令研磨，著石榴羹中，行已，眾僧一切皆得周遍。
^cb181a19時，王復問傍臣曰：「誰是閻浮提王？」
^cb181a20臣啟王言：「大王是也。」
^cb181a21時，王從臥起而坐，顧望四方，合掌作禮，
念諸佛德，心念口言：「我今復以此閻浮提施與三寶，隨意用之。」
而說偈曰：
^gatha「今此閻浮提，多有珍寶飾，
^gatha施與良福田，果報自然得，
^gatha以此施功德，不求天帝釋，
^gatha梵王及人主，世界諸妙樂，
^gatha如是等果報，我悉不用受，
^gatha以是施功德，疾得成佛道，
^gatha為世所尊仰，成得一切智，
^gatha世間作善友，導師最第一。」
^cb181b3時，王以此語盡書紙上，而封緘之，以齒印印之。
作如是事畢，便即就盡。
^cb181b5爾時，太子及諸臣、宮人、婇女、國界人民，
興種種供養葬送，如王之法而闍維之。
^cb181b7爾時，諸臣欲立太子紹王位，中有一大臣，
名曰阿㝹㝹羅陀，語諸臣曰：「不得立太子為王。
所以者何？大王阿育在時，本誓願滿十萬億金作諸功德，
唯減四億，不滿十萬，以是故，今捨閻浮提施與三寶，欲令滿足。
今是大地屬於三寶，云何而立為王？」
^cb181b13時，諸臣聞已，即送四億諸金，送與寺中，
即便立法益之子為王，名三波提。
次復太子，名毘梨訶波低，為紹王位，毘梨訶波低太子，
名曰毘梨訶西那，次紹王位。
毘梨訶西那太子，名曰沸沙須摩沸沙達摩，次紹王位。
沸沙須摩太子，名曰沸沙蜜多羅，次紹王位。
^cb181b18時，沸沙蜜多羅問諸臣曰：「我當作何等事，令我名德久存於世？」
^cb181b20時，賢善諸臣信樂三寶者，啟王言：「阿育大王是王之前種姓，
彼王在世，造立八萬四千如來塔，復興種種供養，
此之名德，相傳至今。
王欲求此名者，當造立八萬四千塔，及諸供養。」
^cb181b24王言：「大王阿育有大威德，能辦此事，我不能作，更思餘事。」
^cb181b26中有惡臣，不信向者，啟王言：「世間二種法傳世不滅，
一者作善，二者作惡。
大王阿育作諸善行，王今當行惡行，打壞八萬四千塔。」
^cb181b29時，王用侫臣語，即興四兵眾，往詣寺舍，壞諸塔寺。
王先往鷄雀寺中，寺門前有石師子，即作師子吼。
王聞之即大驚怖，非生獸之類，而能吼鳴，還入城中。
如是再三，欲壞彼寺。
^cb181c5時，王呼諸比丘來，問諸比丘：「使我壞塔為善？
壞僧房為善？」
^cb181c6比丘答曰：「二不應行。
王其欲壞者，寧壞僧房，勿壞佛塔。」
^cb181c7時，王殺害比丘，及壞塔寺。
如是漸漸至婆伽羅國，又復唱令：「若有人能得沙門釋子頭來者，
賞之千金。」
^cb181c10爾時，彼國中有一阿羅漢，化作眾多比丘頭，
與諸百姓，令送至於王所，令王庫藏財寶竭盡。
時，彼王聞阿羅漢作如是事，倍復瞋恚，欲殺彼阿羅漢。
^cb181c13時，彼羅漢入滅盡正受，王作無量方便，
殺彼聖人，終不能得。
入滅盡三昧力故，不傷其體。
如是漸進至佛塔門邊。
^cb181c16彼所塔中，有一鬼神，止住其中，守護佛塔，名曰牙齒。
彼鬼神作是念：「我是佛弟子，受持禁戒，
不殺害眾生，我今不能殺害於王。」
又復作念：「有一神名曰為蟲，行諸惡行，
兇暴勇健，求索我女，我不與之；今者為護正法故，
當嫁與彼，令其守護佛法。」
即呼彼神語言：「我今嫁女與汝，然共立約誓，
汝要當降伏此王，勿使興諸惡行，壞滅正法。」
^cb181c24時，王所有一大鬼神，名曰烏茶，威德具足，故彼神不奈王何。
時，牙齒神作方便，今日王威勢自然由此鬼神，我今誘誑共作親厚。
如是與彼神作知識，極作知識已，即將此神至於南方大海中。
^cb181c29時彼蟲神排攩大山，推迮王上，及四兵眾，無不死盡。
眾人唱言：「快哉！快哉！」
是世人相傳，名為快哉。
彼王終亡，孔雀苗裔於此永終，是故世間富樂不足為貪。
阿育大王有智之人，覺世無常，身命難保，五家財物亦如幻化。
覺了彼法，勤行精進，作諸功德，乃至臨終，
係心三寶，念念不絕，無所悋惜，唯願盡成阿耨多羅三藐三菩提。
雜阿含經卷第二十五

^pb1^folio#agms26雜阿含經卷第二十六
^ck24【根相應642】^au〔宋天竺三藏求那跋陀羅譯〕
^n642【六四二】^cb182a14如是我聞：
一時，佛住舍衛國祇樹給孤獨園。
^cb182a15爾時，世尊告諸比丘：「有三根——未知當知根、
知根、無知根。」爾時，世尊即說偈言：
^gatha「覺知學地時，隨順直道進，
^gatha精進勤方便，善自護其心，
^gatha如自知生盡，無礙道已知，
^gatha以知解脫已，最後得無知，
^gatha不動意解脫，一切有能盡，
^gatha諸根悉具足，樂於根寂靜，
^gatha持於最後身，降伏眾魔怨。」
^cb182a25佛說此經已，諸比丘聞佛所說，歡喜奉行。
^n643【六四三】^cb182a26如是我聞：
一時，佛在舍衛國祇樹給孤獨園。
^cb182a27爾時，世尊告諸比丘：「有五根。
何謂為五？謂信根、精進根、念根、定根、慧根。」
^cb182a29佛說此經已，諸比丘聞佛所說，歡喜奉行。
^n644【六四四】^cb182b2如是我聞：
一時，佛住舍衛國祇樹給孤獨園。
^cb182b3爾時，世尊告諸比丘：「有五根。
何等為五？謂信根、精進根、念根、定根、慧根。
若比丘於此五根如實善觀察，如實善觀察者，
於三結斷知，謂身見、戒取、疑，是名須陀洹，
不墮惡趣法，決定正向於正覺，七有天人往生，究竟苦邊。」
^cb182b8佛說此經已，諸比丘聞佛所說，歡喜奉行。
^n645【六四五】^cb182b10如是我聞：
一時，佛住舍衛國祇樹給孤獨園。
^cb182b11爾時，世尊告諸比丘：「於此五根如實觀察者，
不起諸漏，心得離欲解脫，是名阿羅漢，
諸漏已盡，所作已作，離諸重擔，逮得己利，
盡諸有結，正智心善解脫。」
^cb182b14佛說此經已，諸比丘聞佛所說，歡喜奉行。
^n646【六四六】^cb182b16如是我聞：
一時，佛住舍衛國祇樹給孤獨園。
^cb182b17爾時，世尊告諸比丘：「有五根。
何等為五？謂信根、精進根、念根、定根、慧根。
信根者，當知是四不壞淨；精進根者，當知是四正斷；
念根者，當知是四念處；定根者，當知是四禪；
慧根者，當知是四聖諦。」
^cb182b21佛說此經已，諸比丘聞佛所說，歡喜奉行。
^n647【六四七】^cb182b23如是我聞：
一時，佛住舍衛國祇樹給孤獨園。
^cb182b24爾時，世尊告諸比丘：「有五根。
何等為五？謂信根、精進根、念根、定根、慧根。
^cb182b25「何等為信根？若比丘於如來所起淨信心，
根本堅固，餘沙門、婆羅門、諸天、魔、梵、沙門、
婆羅門，及餘世間，無能沮壞其心者，是名信根。
^cb182b29「何等為精進根？已生惡不善法令斷，生欲、
方便、攝心、增進；未生惡不善法不起，生欲、
方便、攝心、增進；未生善法令起，生欲、方便、
攝心、增進；已生善法住不忘，修習增廣，
生欲、方便、攝心、增進，是名精進根。
^cb182c4「何等為念根？若比丘內身身觀住，慇懃方便，
正念正智，調伏世間貪憂；外身、內外身、
受、心、法法觀念住亦如是說，是名念根。
^cb182c7「何等為定根？若比丘離欲惡不善法，有覺有觀，
離生喜樂，乃至第四禪具足住，是名定根。
^cb182c9「何等為慧根？若比丘苦聖諦如實知，苦集聖諦、
苦滅聖諦、苦滅道跡聖諦如實知，是名慧根。」
^cb182c12佛說此經已，諸比丘聞佛所說，歡喜奉行。
^n648【六四八】^cb182c14如是我聞：
一時，佛住舍衛國祇樹給孤獨園。
^cb182c15爾時，世尊告諸比丘……如上說。
差別者：「若比丘於此五根如實觀察已，於三結斷知。
何等為三？謂身見、戒取、疑。
是名須陀洹，不墮惡趣，決定正向三菩提，
七有天人往生，究竟苦邊。」
^cb182c19佛說此經已，諸比丘聞佛所說，歡喜奉行。
^n649【六四九】^cb182c21如是我聞：
一時，佛住舍衛國祇樹給孤獨園。
^cb182c22爾時，世尊告諸比丘……如上說。
差別者：「若比丘於此五根如實觀察已，
得盡諸漏，離欲解脫，是名阿羅漢。
諸漏已盡，所作已作，離諸重擔，逮得己利，
盡諸有結，正智心得解脫。」
^cb182c26佛說此經已，諸比丘聞佛所說，歡喜奉行。
^n650【六五〇】^cb182c28如是我聞：
一時，佛住舍衛國祇樹給孤獨園。
^cb182c29爾時，世尊告諸比丘……如上說。
差別者：「諸比丘！若我於此信根、信根集、
信根滅、信根滅道跡不如實知者，我終不得於諸天、
魔、梵、沙門、婆羅門中，為出為離，心離顛倒，亦不得成阿耨多羅三藐三菩提。
如信根，精進根、念根、定根、慧根亦如是說。
^cb183a6「諸比丘！我於此信根正智如實觀察故，
信根集、信根滅、信根滅道跡正智如實觀察故，
我於諸天、魔、梵、沙門、婆羅門眾中，為出為離，
心離顛倒，成阿耨多羅三藐三菩提。
如信根，精進、念、定、慧根亦如是說。」
^cb183a10佛說此經已，諸比丘聞佛所說，歡喜奉行。
^n651【六五一】^cb183a12如是我聞：
一時，佛住舍衛國祇樹給孤獨園。
^cb183a13爾時，世尊告諸比丘……如上說。
差別者：「諸比丘！我此信根集、信根沒、信根味、
信根患、信根離不如實知者，我不得於諸天、
魔、梵、沙門、婆羅門眾中，為解脫，為出為離，
心離顛倒，成阿耨多羅三藐三菩提。
如是精進根、念根、定根、慧根亦如是說。
^cb183a18「諸比丘！我於信根、信根集、信根沒、信根味、
信根患、信根離如實知故，於諸天、魔、梵、
沙門、婆羅門眾中，為解脫，為出為離，心離顛倒，得成阿耨多羅三藐三菩提。」
^cb183a22佛說此經已，諸比丘聞佛所說，歡喜奉行。
^n652【六五二】^cb183a24如是我聞：
一時，佛住舍衛國祇樹給孤獨園。
^cb183a25爾時，世尊告諸比丘……如上說。
差別者：「若比丘於此五根若利、若滿足，得阿羅漢。
若軟、若劣，得阿那含。
若軟、若劣，得斯陀含。
若軟、若劣，得須陀洹。
滿足者成滿足事，不滿足者成不滿足事，
於此五根不空無果，若於此五根一切無者，我說彼為外道凡夫之數。」
^cb183b2佛說此經已，諸比丘聞佛所說，歡喜奉行。
^n653【六五三】^cb183b4如是我聞：
一時，佛住舍衛國祇樹給孤獨園。
^cb183b5爾時，世尊告諸比丘……如上說。
差別者：「若比丘於彼五根增上明利滿足者，得阿羅漢俱分解脫。
若軟、若劣者，得身證。
於彼若軟、若劣，得見到。
於彼若軟、若劣，得信解脫。
於彼若軟、若劣，得一種。
於彼若軟、若劣，得斯陀含。
於彼若軟、若劣，得家家。
於彼若軟、若劣，得七有。
於彼若軟、若劣，得法行。
於彼若軟、若劣，得信行。
是名比丘根波羅蜜因緣知果波羅蜜，果波羅蜜因緣知人波羅蜜。
如是滿足者作滿足事，減少者作減少事，
彼諸根則不空無果，若無此諸根者，我說彼為作凡夫數。」
^cb183b16佛說此經已，諸比丘聞佛所說，歡喜奉行。
^n654【六五四】^cb183b18如是我聞：
一時，佛住舍衛國祇樹給孤獨園。
^cb183b19爾時，世尊告諸比丘：「有五根。
何等為五？謂信根、精進根、念根、定根、慧根。
此五根，一切皆為慧根所攝受。
譬如堂閣眾材，棟為其首，皆依於棟，以攝持故。
如是五根，慧為其首，以攝持故。」
^cb183b23佛說此經已，諸比丘聞佛所說，歡喜奉行。
^n655【六五五】^cb183b25如是我聞：
一時，佛住舍衛國祇樹給孤獨園。
^cb183b26爾時，世尊告諸比丘：「有五根。
何等為五？謂信根、精進根、念根、定根、慧根。
信根者，當知是四不壞淨；精進根者，當知是四正斷；
念根者，當知是四念處；定根者，當知是四禪；
慧根者，當知是四聖諦。
此諸功德，一切皆是慧為其首，以攝持故。」
乃至……。
^cb183c2佛說此經已，諸比丘聞佛所說，歡喜奉行。
^n656【六五六】^cb183c4如是我聞：
一時，佛住舍衛國祇樹給孤獨園。
^cb183c5爾時，世尊告諸比丘：「有五根。
何等為五？信根、精進根、念根、定根、慧根。
若聖弟子成就慧根者，能修信根，依離、
依無欲、依滅、向於捨，是名信根成就，信根成就，即是慧根。
如信根，如是精進根、念根、定根、慧根亦如是說。
是故就此五根，慧根為其首，以攝持故。
譬如堂閣，棟為其首，眾材所依，以攝持故。
如是五根，慧為其首，以攝持故。」
^cb183c13佛說此經已，諸比丘聞佛所說，歡喜奉行。
^n657【六五七】^cb183c15如是我聞：
一時，佛住舍衛國祇樹給孤獨園。
^cb183c16爾時，世尊告諸比丘：「有五根。
何等為五？信根、精進根、念根、定根、慧根。
若聖弟子成就信根者，作如是學。
聖弟子無始生死，無明所著，愛所繫，眾生長夜生死，
往來流馳，不知本際，有因故有生死，因永盡者，
則無生死，無明大闇聚障礙，誰般涅槃？
唯苦滅、苦息、清涼、沒。
如信根，如是精進根、念根、定根、慧根亦如是說。
此五根，慧為首，慧所攝持。
譬如堂閣，棟為首，棟所攝持。」
^cb183c25佛說此經已，諸比丘聞佛所說，歡喜奉行。
^n658【六五八】^cb183c27如是我聞：
一時，佛住舍衛國祇樹給孤獨園。
^cb183c28爾時，世尊告諸比丘：「有五根——信根、
精進根、念根、定根、慧根。
何等為信根？謂聖弟子於如來所起信心，
根本堅固，諸天、魔、梵、沙門、婆羅門及諸世間法所不能壞，是名信根。
何等為精進根？謂四正斷。
何等為念根？謂四念處。
何等為定根？謂四禪。
何等為慧根？謂四聖諦，此諸功德，皆以慧為首。
譬如堂閣，棟為其首。」
^cb184a6佛說此經已，諸比丘聞佛所說，歡喜奉行。
^n659【六五九】^cb184a8如是我聞：
一時，佛住舍衛國祇樹給孤獨園。
^cb184a9爾時，世尊告諸比丘：「有五根。
何等為五？謂信根、精進根、念根、定根、慧根。
何等為信根？若聖弟子於如來發菩提心所得淨信心，是名信根。
何等為精進根？於如來發菩提心所起精進方便，是名精進根。
何等念根？於如來初發菩提心所起念根。
何等為定根？於如來初發菩提心所起三昧，是名定根。
何等為慧根？於如來初發菩提心所起智慧，是名慧根。
所餘堂閣，譬如上說。」
^cb184a18佛說此經已，諸比丘聞佛所說，歡喜奉行。
^n660【六六〇】^cb184a20如是我聞：
一時，佛住舍衛國祇樹給孤獨園。
^cb184a21爾時，世尊告諸比丘：「有五根。
何等為五？謂信根、精進根、念根、定根、慧根。
於此五根修習多修習，過去、未來、現在一切苦斷。」
^cb184a24佛說此經已，諸比丘聞佛所說，歡喜奉行。
^cb184a26如苦斷，如是究竟苦邊、苦盡、苦息、苦沒，
度苦流，於縛得解，害諸色，過去、未來、現在一切漏盡，亦如是說。
^ck25【力相應661】^n661【六六一】^cb184a29如是我聞：
一時，佛住舍衛國祇樹給孤獨園。
^cb184b1爾時，世尊告諸比丘：「有二種力。
何等為二？謂數力及修力。
何等為數力？謂聖弟子空閑林中樹下，
作如是思惟：『身惡行，現法、後世受於惡報。
我若行身惡行者，我當自悔教，他亦悔我，
大師亦當悔我，大德梵行亦當悔我，以法責我；
惡名流布，身壞命終，當生惡趣泥犁中。』
如是現法後報，身惡行斷，修身善行。
如身惡行，口、意惡行亦如是說，是名數力。
何等為修力？若比丘學於數力，聖弟子數力成就已，
隨得修力，得修力已，修力滿足。」
^cb184b11佛說此經已，諸比丘聞佛所說，歡喜奉行。
^n662【六六二】^cb184b13如是我聞：
一時，佛住舍衛國祇樹給孤獨園。
^cb184b14爾時，世尊告諸比丘……如上說。
差別者：「聖弟子學數力成就已，貪、恚、癡若節若盡。
如是聖弟子依於數力，盡立數力，隨得修力，
得修力已，修力滿足。」
^cb184b17佛說此經已，諸比丘聞佛所說，歡喜奉行。
^n663【六六三】^cb184b19如是我聞：
一時，佛住舍衛國祇樹給孤獨園。
^cb184b20爾時，世尊告諸比丘……如上說。
差別者：「何等為修力？
謂修四念處。」
^cb184b21佛說此經已，諸比丘聞佛所說，歡喜奉行。
^cb184b23如四念處，如是修四正斷、四如意足、五根、
五力、七覺分、八聖道分、四道、四法句、止觀，亦如是說。
^n664【六六四】^cb184b26如是我聞：
一時，佛住舍衛國祇樹給孤獨園。
^cb184b27爾時，世尊告諸比丘：「有三種力。
何等為三？謂信力、精進力、慧力。
復次三力。何等為三？
謂信力、念力、慧力。
復次三力。何等為三？
謂信力、定力、慧力。」
^cb184c1佛說此經已，諸比丘聞佛所說，歡喜奉行。
^n665【六六五】^cb184c3如是我聞：
一時，佛住舍衛國祇樹給孤獨園。
^cb184c4爾時，世尊告諸比丘：「有三力，謂信力、精進力、慧力。
如是，比丘！當作是學：『我當成就信力、精進力、慧力。』」
^cb184c6佛說此經已，諸比丘聞佛所說，歡喜奉行。
^cb184c8如精進力，念力、定力，亦如是說。
^n666【六六六】^cb184c9如是我聞：
一時，佛住舍衛國祇樹給孤獨園。
^cb184c10爾時，世尊告諸比丘：「有三力——信力、
念力、慧力。何等為信力？
謂聖弟子於如來所入於淨信，根本堅固，
諸天、魔、梵、沙門、婆羅門及諸同法所不能壞，是名信力。
何等為精進力？謂修四正斷。
何等為慧力？謂四聖諦。」
^cb184c15佛說此經已，諸比丘聞佛所說，歡喜奉行。
^cb184c17餘二力如上說。
^n667【六六七】^cb184c18如是我聞：
一時，佛住舍衛國祇樹給孤獨園。
^cb184c19爾時，世尊告諸比丘：「有四力。
何等為四？謂信力、精進力、念力、慧力。
復次四力——信力、念力、定力、慧力。
復次四力——覺力、精進力、無罪力、攝力。」
^cb184c22此諸經如上三力說。
差別者：「何等為覺力？
於善、不善法如實知，有罪、無罪，習近、不習近，
卑法、勝法，黑法、白法，有分別法、無分別法，
緣起法、非緣起法如實知，是名覺力。
何等為精進力？謂四正斷……」如前廣說。
「何等為無罪力？謂無罪身、口、意，是名無罪力。
何等為攝力？謂四攝事，惠施、愛語、行利、同利。」
^cb184c29佛說此經已，諸比丘聞佛所說，歡喜奉行。
^n668【六六八】^cb185a2如是我聞：
一時，佛住舍衛國祇樹給孤獨園。
^cb185a3爾時，世尊告諸比丘……如上說。
差別者：「若最勝施者，謂法施。
最勝愛語者，謂善男子樂聞，應時說法。
行利最勝者，諸不信者能令入信，建立於信；
立戒者以淨戒，慳者以施，惡智者以正智令入建立。
同利最勝者，謂阿羅漢以阿羅漢、阿那含以阿那含、
斯陀含以斯陀含、須陀洹以須陀洹、淨戒者以淨而授於彼。」
^cb185a10佛說此經已，諸比丘聞佛所說，歡喜奉行。
^n669【六六九】^cb185a12如是我聞：
一時，佛住舍衛國祇樹給孤獨園。
^cb185a13爾時，世尊告諸比丘……如上說。
差別者：「若所有法，是眾之所取，一切皆是四攝事。
或有一取施者，或一取愛語者，或一取行利者，或一取同利者。
過去世時，過去世眾，以有所取者，亦是四攝事。
未來世眾，當有所取者，亦是四攝事。
或一取施者，或一取愛語，或一取行利者，或一取同利。」
^cb185a20爾時，世尊即說偈言：
^gatha「布施及愛語，或有行利者，
^gatha同利諸行生，各隨其所應。
^gatha以此攝世間，猶車因釭運。
^gatha世無四攝事，母恩子養忘，
^gatha亦無父等尊，謙下之奉事。
^gatha以有四攝事，隨順之法故，
^gatha是故有大士，德被於世間。」
^cb185a28佛說此經已，諸比丘聞佛所說，歡喜奉行。
^n670【六七〇】^cb185b1如是我聞：
一時，佛住舍衛國祇樹給孤獨園。
^cb185b2爾時，世尊告諸比丘：「有四力。
何等為四？謂覺力、精進力、無罪力、攝力……」如上說。
「若比丘成就此四力者，得離五恐怖。
何等五？謂不活恐怖、惡名恐怖、眾中恐怖、
死恐怖、惡趣恐怖，是名五恐怖。」
^cb185b6佛說此經已，諸比丘聞佛所說，歡喜奉行。
^n671【六七一】^cb185b8如是我聞：
一時，佛住舍衛國祇樹給孤獨園。
^cb185b9爾時，世尊告諸比丘……如上說。
差別者：「聖弟子成就此四力者，當作是學。
我不畏不活，我何緣畏不活？
若身行不淨行、口不淨行、意不淨行，作諸邪貪，
不信、懈怠、不精進、失念、不定、惡慧、慳、不攝者，彼應畏不活。
我有四力，謂覺力、精進力、無罪力、攝力，
有此四力成就故，不應畏如不活畏。
如是惡名畏、眾中畏、死畏、惡趣畏亦如上說。」
^cb185b16佛說此經已，諸比丘聞佛所說，歡喜奉行。
^n672【六七二】^cb185b18如是我聞：
一時，佛住舍衛國祇樹給孤獨園。
^cb185b19爾時，世尊告諸比丘：「有四力——覺力、
精進力、無罪力、攝力。
何等為覺力？謂慧、大慧、深慧、難勝慧，是名覺力。
何等為精進力？若於不善法不善數、黑黑數、
有罪有罪數、不應親近不應親近數，離此諸法已，
若諸餘善善數、白白數、無罪無罪數、應親近應親近數，
如此等修習，增上精勤、欲、方便、堪能，正念正知而學，是名精進力。
無罪力、攝力如上修多羅說。」
^cb185b27佛說此經已，諸比丘聞佛所說，歡喜奉行。
^n673【六七三】^cb185b29如是我聞：
一時，佛住舍衛國祇樹給孤獨園。
^cb185c1爾時，世尊告諸比丘：「有五力。
何等為五？信力、精進力、念力、定力、慧力。」
^cb185c3佛說是經已，諸比丘聞佛所說，歡喜奉行。
^n674【六七四】^cb185c4如是我聞：
一時，佛住舍衛國祇樹給孤獨園。
^cb185c5爾時，世尊告諸比丘……如上說。
差別者：「諸比丘當作是學：『我當勤加精進，
成就信力、精進力、念力、定力、慧力。』」
^cb185c7佛說此經已，諸比丘聞佛所說，歡喜奉行。
^n675【六七五】^cb185c9如是我聞：
一時，佛住舍衛國祇樹給孤獨園。
^cb185c10爾時，世尊告諸比丘……如上說。
差別者：「彼信力，當知是四不壞淨。
精進力者，當知是四正斷。
念力者，當知四念處。
定力者，當知是四禪。
慧力者，當知是四聖諦。」
^cb185c13佛說此經已，諸比丘聞佛所說，歡喜奉行。
^n676【六七六】^cb185c15如是我聞：
一時，佛住舍衛國祇樹給孤獨園。
^cb185c16爾時，世尊告諸比丘……如上說。
差別者：「是故，諸比丘！
當作是學：『我成就信力、精進力、念力、定力、慧力。』」
^cb185c18佛說此經已，諸比丘聞佛所說，歡喜奉行。
^n677【六七七】^cb185c20如是我聞：
一時，佛住舍衛國祇樹給孤獨園。
^cb185c21爾時，世尊告諸比丘：「有五學力。
何等為五？謂信力是學力、精進力是學力、
慚力是學力、愧力是學力、慧力是學力。」
^cb185c23佛說此經已，諸比丘聞佛所說，歡喜奉行。
^n678【六七八】^cb185c25如是我聞：
一時，佛住舍衛國祇樹給孤獨園。
^cb185c26爾時，世尊告諸比丘……如上說。
差別者：「諸比丘！當作是學：『我當成就信力是學力、
成就精進力是學力、成就慙力是學力、
成就愧力是學力、成就慧力是學力。』」
^cb185c29佛說此經已，諸比丘聞佛所說，歡喜奉行。
^n679【六七九】^cb186a2如是我聞：
一時，佛住舍衛國祇樹給孤獨園。
^cb186a3爾時，世尊告諸比丘……如上說。
差別者：「何等信力是學力？
於如來所善入於信，根本堅固，諸天、魔、
梵、沙門、婆羅門及餘同法所不能壞。
何等為精進力是學力？
謂四正斷……」如前廣說。
「何等為慚力是學力？
謂羞恥，恥於起惡不善法諸煩惱數，受諸有熾然苦報，
於未來世生、老、病、死、憂、悲、苦、惱，是名慚力是學力。
何等為愧力是學力？
謂諸可愧事而愧，愧起諸惡不善法煩惱數，
受諸有熾然苦報，於未來世生、老、病、死、
憂、悲、苦、惱，是名愧力是學力。
何等為慧力是學力？
謂聖弟子住於智慧，成就世間生滅智慧，
賢聖出厭離，決定正盡苦，是名慧力是學力。」
^cb186a16佛說此經已，諸比丘聞佛所說，歡喜奉行。
^n680【六八〇】^cb186a18如是我聞：
一時，佛住舍衛國祇樹給孤獨園。
^cb186a19爾時，世尊告諸比丘，如上所說。
差別者：「是故，諸比丘！
當作是學：『我當成就信力是學力，精進力、
慚力、愧力、慧力是學力。』」
^cb186a21佛說此經已，諸比丘聞佛所說，歡喜奉行。
^n681【六八一】^cb186a23如是我聞：
一時，佛住舍衛國祇樹給孤獨園。
^cb186a24爾時，世尊告諸比丘：「若比丘於善法若變、
若退、若不久住者，他人當以五種白法來呵責汝。
何等為五？言汝不以信入於善法，若依信者，
能離不善法，修諸善法。
汝無精進、無慚、無愧、無慧入於善法故。
若依慧者，能離諸不善法，修諸善法。
^cb186a29「若比丘於正法不變、不退、久住者，他人當以五種白法來慶慰汝。
何等為五？正信入於善法，若依信者，離不善法，
修諸善法，精進、慚、愧、慧入於善法，若依慧者，
離不善法，修諸善法。」
^cb186b5佛說此經已，諸比丘聞佛所說，歡喜奉行。
^n682【六八二】^cb186b7如是我聞：
一時，佛住舍衛國祇樹給孤獨園。
^cb186b8爾時，世尊告諸比丘：「若比丘還戒者、退戒者，他人當以五種白法來呵責汝。
何等為五？若比丘不以信入於善法，若依信者，
離不善法，修諸善法。
不以精進、慙、愧、慧入於善法；若依慧者，
離不善法，修諸善法。
若比丘盡其壽命，純一滿淨，梵行清白者，
他人當以五種白法來慶慰汝……」如上說。
^cb186b15佛說此經已，諸比丘聞佛所說，歡喜奉行。
^n683【六八三】^cb186b16如是我聞：
一時，佛住舍衛國祇樹給孤獨園。
^cb186b17爾時，世尊告諸比丘：「若比丘若不欲令惡不善法生者，
唯有信善法，若信退滅者，不信永住，諸不善法則生。
乃至欲令惡不善法不生者，唯有精進、
慙、愧、慧，若精進、慙、愧、慧力退滅，惡慧永住者，惡不善法則生。
若比丘依於信者，則離不善法，修諸善法，
依精進、慚、愧、慧者，則離不善法，修諸善法。」
^cb186b24佛說此經已，諸比丘聞佛所說，歡喜奉行。
^n684【六八四】^cb186b26如是我聞：
一時，佛住舍衛國祇樹給孤獨園。
^cb186b27爾時，世尊告諸比丘：「若比丘於色生厭、
離欲、滅盡、不起、解脫，是名阿羅訶三藐三佛陀。
受、想、行、識亦如是說。
若復比丘於色生厭、離欲、不起、解脫者，是名阿羅漢慧解脫。
受、想、行、識亦如是說。
諸比丘！如來應等正覺、阿羅漢慧解脫有何種種別異。」
^cb186c3諸比丘白佛：「世尊是法根、法眼、法依，唯願為說，
諸比丘聞已，當受奉行。」
^cb186c5佛告比丘：「諦聽，善思，當為汝說。
如來、應、等正覺者，先未聞法，能自覺知，
現法自知，得三菩提，於未來世能說正法，
覺諸聲聞，所謂四念處、四正斷、四如意足、
五根、五力、七覺分、八聖道分，是名如來、
應、等正覺。所未得法能得，未制梵行能制，
能善知道、善說道，為眾將導，然後聲聞成就隨法隨道，
樂奉大師教誡、教授，善於正法，是名如來應等正覺、阿羅漢慧解脫種種別異。
^cb186c14「復次，五學力、如來十力。
何等為學力？謂信力、精進力、念力、定力、慧力。
何等為如來十力？
謂如來處非處如實知，是名如來初力。
若成就此力者，如來、應、等正覺得先佛最勝處智，
轉於梵輪，於大眾中能師子吼而吼。
^cb186c19「復次，如來於過去、未來、現在業法，受因事報如實知，是名第二如來力。
如來、應、等正覺成就此力，得先佛最勝處，
能轉梵輪，於大眾中作師子吼而吼。
^cb186c22「復次，如來、應、等正覺禪解脫，三昧正受，
染惡清淨，處淨如實知，是名如來第三力。
若此力成就，如來、應、等正覺得先佛最勝處智，
能轉梵輪，於大眾中師子吼而吼。
^cb186c26「復次，如來知眾生種種諸根差別如實知，是名如來第四力。
若成就此力，如來、應、等正覺得先佛最勝處智，
能轉梵輪，於大眾中師子吼而吼。
^cb186c29「復次，如來悉知眾生種種意解如實知，是名第五如來力。
若此力成就，如來、應、等正覺得先佛最勝處智，
能轉梵輪，於大眾中師子吼而吼。
^cb187a4「復次，如來悉知世間眾生種種諸界如實知，是名第六如來力。
若於此力成就，如來、應、等正覺得先佛最勝處智，
能轉梵輪，於大眾中師子吼而吼。
^cb187a7「復次，如來於一切至處道如實知，是名第七如來力。
若此力成就，如來、應、等正覺得先佛最勝處智，
能轉梵輪，於大眾中師子吼而吼。
^cb187a10「復次，如來於過去宿命種種事憶念：『從一生至百千生，從一劫至百千劫。
我爾時於彼生如是族、如是姓、如是名、
如是食、如是苦樂覺、如是長壽、如是久住、如是壽分齊。
我於彼處死、此處生，彼處生、此處死，如是行、
如是因、如是方。』宿命所更悉如實知，是名第八如來力。
若此力成就，如來、應、等正覺得先佛最勝處智，
能轉梵輪，於大眾中師子吼而吼。
^cb187a19「復次，如來以天眼淨過於人眼，見眾生死時、
生時，妙色、惡色、下色、上色，向於惡趣、向於善趣、
隨業法受悉如實知：『此眾生身惡業成就，
口、意惡業成就，謗毀賢聖，受邪見業；以是因緣，
身壞命終，墮惡趣，生地獄中。
此眾生身善行，口、意善行，不謗賢聖，正見業法受；
彼因彼緣，身壞命終，生善趣天上。』
悉如實知，是名第九如來力。
若此力成就，如來、應、等正覺得先佛最勝處智，
能轉梵輪，於大眾中師子吼而吼。
^cb187a28「復次，如來諸漏已盡，無漏心解脫、慧解脫，
現法自知身作證：『我生已盡，梵行已立，
所作已作，自知不受後有。』
是名第十如來力。
若此力成就，如來、應、等正覺得先佛最勝處智，
能轉梵輪，於大眾中師子吼而吼。
^cb187b4「如此十力，唯如來成就，是名如來與聲聞種種差別。」
^cb187b5佛說此經已，諸比丘聞佛所說，歡喜奉行。
^n685【六八五】^cb187b7如是我聞：
一時，佛住舍衛國祇樹給孤獨園。
^cb187b8爾時，世尊告諸比丘：「譬如嬰兒，父母生已，
付其乳母，隨時摩拭，隨時沐浴，隨時乳哺，隨時消息。
若乳母不謹慎者，兒或以草、以土諸不淨物著其口中，乳母當即教令除去。
能時除却者善，兒不能自却者，乳母當以左手持其頭，
右手探其哽，嬰兒當時雖苦，乳母要當苦探其哽，為欲令其子長夜安樂故。」
^cb187b15佛告諸比丘：「若嬰兒長大，有所識別，復持草、土諸不淨物著口中不？」
^cb187b17比丘白佛：「不也，世尊！
嬰兒長大，有所別知，尚不以脚觸諸不淨物，況著口中。」
^cb187b18佛告比丘：「嬰兒小時，乳母隨時料理消息，
及其長大，智慧成就，乳母放捨，不勤消息，以其長大不自放逸故。
如是，比丘！若諸聲聞始學，智慧未足，如來以法隨時教授而消息之；
若久學智慧深固，如來放捨，不復隨時慇懃教授，以其智慧成就不放逸故。
是故，聲聞五種學力，如來成就十種智力……」如上廣說。
^cb187b26佛說此經已，諸比丘聞佛所說，歡喜奉行。
^n686【六八六】^cb187b27如是我聞：
一時，佛住舍衛國祇樹給孤獨園。
^cb187b28爾時，世尊告諸比丘：「如來有六種力。
若六種力成就，如來、應、等正覺得先佛最勝處智，
能轉梵輪，於大眾中師子吼而吼。
謂處非處如實知，如來初力。
復次，過去、未來、現在心樂法受如實知……」
如上廣說，「是名第二如來力。
復次，如來禪、解脫、三昧、正受如實知……」
如上廣說，「是名如來第三力。
復次，如來過去種種宿命之事如實知……」
如上廣說，「是名如來第四力。
復次，如來天眼淨過於人眼，見諸眾生死此生彼……」
如上廣說，「是名如來第五力。
復次，如來結漏已盡，無漏心解脫、慧解脫……」
如上廣說，乃至「於眾中師子吼而吼，是名如來第六力。」
^cb187c11佛說此經已，諸比丘聞佛所說，歡喜奉行。
^n687【六八七】^cb187c13如是我聞：
一時，佛住舍衛國祇樹給孤獨園。
^cb187c14爾時，世尊告諸比丘……如上說。
差別者：「若有來問我如來處非處力，如如來處非處智力所知見覺，
成等正覺，為彼記說。
^cb187c17「若復來問如來自以樂受智力，如如來自以樂受智力所知見覺，
成等正覺，為彼記說，是名第二如來智力。
^cb187c19「若有來問如來禪定、解脫、三昧、正受智力，
如如來禪定、解脫、三昧、正受，為彼記說。
^cb187c21「若有來問宿命所更智力，如如來宿命所更所知見覺，為彼記說。
^cb187c23「若有來問如來天眼智力，如如來天眼所見，為彼記說。
^cb187c24「若有來問如來漏盡智力，如如來漏盡智力所知見覺，為彼記說。」
^cb187c25佛說此經已，諸比丘聞佛所說，歡喜奉行。
^n688【六八八】^cb187c27如是我聞：
一時，佛住舍衛國祇樹給孤獨園。
^cb187c28爾時，世尊告諸比丘：「有七力。
何等為七？信力、精進力、慚力、愧力、念力、
定力、慧力。」
^cb188a1爾時，世尊即說偈言：
^gatha「信力精進力，慚力及愧力，
^gatha正念定慧力，是說名七力，
^gatha成就七力者，得盡諸有漏。」
^cb188a5佛說此經已，諸比丘聞佛所說，歡喜奉行。
^n689【六八九】^cb188a6如是我聞：
一時，佛住舍衛國祇樹給孤獨園。
^cb188a7爾時，世尊告諸比丘：「有七力……」如上說。
差別者：「是故，比丘！
當如是學：『我當成就信力。』
如是精進力、慚力、愧力、念力、定力、慧力亦當學。」
^cb188a10佛說此經已，諸比丘聞佛所說，歡喜奉行。
^n690【六九〇】^cb188a12如是我聞：
一時，佛住舍衛國祇樹給孤獨園。
^cb188a13爾時，世尊告諸比丘：「有七力……」如上說。
差別者，爾時，世尊即說偈言：
^gatha「信力精進力，及說慚愧力，
^gatha念力定慧力，是名為七力。
^gatha七力成就者，疾斷諸有漏。」
^cb188a18佛說此經已，諸比丘聞佛所說，歡喜奉行。
^n691【六九一】^cb188a19如是我聞：
一時，佛住舍衛國祇樹給孤獨園。
^cb188a20爾時，世尊告諸比丘：「有七力。
何等為七？信力、精進力、慚力、愧力、念力、
定力、慧力。何等為信力？
於如來所起信心，深入堅固，諸天、魔、梵、
沙門、婆羅門及餘同法所不能壞，是名信力。
何等為精進力？謂四正斷……」如上廣說。
「何等為慚力？謂恥惡不善法……」如上說。
「何等為愧力？於可愧事愧，愧起惡不善法……」如上說。
「何等為念力？謂四念處……」如上說。
「何等為定力？謂四禪……」如上說。
「何等為慧力？謂四聖諦……」如上說。
^cb188a29佛說此經已，諸比丘聞佛所說，歡喜奉行。
^n692【六九二】^cb188b2如是我聞：
一時，佛住舍衛國祇樹給孤獨園。
^cb188b3爾時，世尊告諸比丘：「有八力。
何等為八？謂自在王者力、斷事大臣力、
結恨女人力、啼泣嬰兒力、毀呰愚人力、
審諦𭶑慧力、忍辱出家力、計數多聞力。」
^cb188b6佛說此經已，諸比丘聞佛所說，歡喜奉行。
^n693【六九三】^cb188b8如是我聞：
一時，佛住舍衛國祇樹給孤獨園。
^cb188b9爾時，世尊告諸比丘……如上說。
差別者：「謂自在王力者，王者現自在威力。
斷事大臣力者，大臣現斷事之力。
結恨女人力者，女人之法現結恨力。
啼泣嬰兒力者，嬰兒之法現啼泣力。
毀呰愚人力者，愚人之法觸事毀呰。
審諦𭶑慧力者，智慧之人常現審諦。
忍辱出家力者，出家之人常現忍辱。
計數多聞力者，多聞之人常現思惟計數。」
^cb188b16佛說此經已，諸比丘聞佛所說，歡喜奉行。
^n694【六九四】^cb188b18如是我聞：
一時，佛住舍衛國祇樹給孤獨園。
^cb188b19爾時，尊者舍利弗詣世尊所，稽首禮足，
退坐一面，白佛言：「世尊！
漏盡比丘有幾力？」
^cb188b21佛告舍利弗：「漏盡比丘有八力。
何等為八？謂漏盡比丘心順趣於離、流注於離、
浚輸於離，順趣於出、流注於出、浚輸於出，
順趣涅槃、流注涅槃、浚輸涅槃。
若見五欲，猶見火坑。
如是見已，於欲念、欲受、欲著，心不永住，
修四念處、四正斷、四如意足、五根、五力、
七覺分、八聖道分。」
^cb188b27佛說此經已，尊者舍利弗聞佛所說，歡喜奉行。
^n695【六九五】^cb188b29如尊者舍利弗問經。
如是異比丘問佛。
^n696【六九六】^cb188c2問諸比丘經亦如上說。
^n697【六九七】^cb188c3如是我聞：
一時，佛住舍衛國祇樹給孤獨園。
^cb188c4爾時，世尊告諸比丘：「有九力。
何等為九力？謂信力、精進力、慚力、愧力、
念力、定力、慧力、數力、修力。」
^cb188c6佛說此經已，諸比丘聞佛所說，歡喜奉行。
^n698【六九八】^cb188c8如是我聞：
一時，佛住舍衛國祇樹給孤獨園。
^cb188c9爾時，世尊告諸比丘：「有九力。
何等為九？謂信力、精進力、慚力、愧力、念力、
定力、慧力、數力、修力。
何等為信力？於如來所起正信心，深入堅固……」如上說。
「何等為精進力？謂四正斷……」如上說。
「何等為慚力？……」如上說。
「何等為愧力？……」如上說。
「何等為念力？謂內身身觀住……」如上說。
「何等為定力？謂四禪。
何等為慧力？謂四聖諦。
何等為數力？謂聖弟子若於閑房、樹下作如是學：
『身、口惡行者於現法後世當受惡報……』」如上廣說。
「何等為修力？謂修四念處……」如前說。
^cb188c19佛說此經已，諸比丘聞佛所說，歡喜奉行。
^n699【六九九】^cb188c21如是我聞：
一時，佛住舍衛國祇樹給孤獨園。
^cb188c22爾時，世尊告諸比丘：「有十力。
何等為十？自在王者力、斷事大臣力、機關工巧力、
刀劍賊盜力、怨恨女人力、啼泣嬰兒力、
毀呰愚人力、審諦𭶑慧力、忍辱出家力、計數多聞力。」
^cb188c26佛說此經已，諸比丘聞佛所說，歡喜奉行。
^n700【七〇〇】^cb188c28如是我聞：
一時，佛住舍衛國祇樹給孤獨園。
^cb188c29爾時，世尊告諸比丘……如上說。
差別者：「謂自在王力者，王者現自在威力。
斷事大臣力者，大臣現斷事之功力。
機關工巧力，造機關者現其工巧力。
刀劍盜賊力，盜賊必現刀劍力。
計數多聞力者，凡思惟計數現多聞之力。」
^cb189a5佛說此經已，諸比丘聞佛所說，歡喜奉行。
^n701【七〇一】^cb189a7如是我聞：
一時，佛住舍衛國祇樹給孤獨園。
^cb189a8爾時，世尊告諸比丘：「有十種如來力。
若此力成就，如來、應、等正覺得先佛最勝處，
能轉梵輪，於大眾中師子吼而吼。
何等為十？謂如來處非處如實知，是名初力……」
乃至漏盡，如上說。
^cb189a12佛說此經已，諸比丘聞佛所說，歡喜奉行。
^n702【七〇二】^cb189a14如是我聞：
一時，佛住舍衛國祇樹給孤獨園。
^cb189a15爾時，世尊告諸比丘……如上說。
差別者：「若有來問如來處非處智力，如如來處非處智力所知所見所覺，
成等正覺，為彼記說。
如是乃至漏盡智力……」廣說如上。
^cb189a18佛說此經已，諸比丘聞佛所說，歡喜奉行。
^n703【七〇三】^cb189a20如是我聞：
一時，佛住舍衛國祇樹給孤獨園。
^cb189a21爾時，世尊告諸比丘：「若所有法，彼彼意解作證，悉皆如來無畏智所生。
若比丘來為我聲聞，不諂不偽，質直心生，
我則教誡、教授為其說法。
晨朝為彼教誡、教授說法，至日中時得勝進處；
若日暮時為彼教誡、教授說法，至晨朝時得勝進處。
如是教授已，彼生正直心，實則知實、不實知不實，
上則知上、無上則知無上，當知、當見、當得、
當覺者，皆悉了知，斯有是處。
^cb189a29「謂五學力、十種如來力。
何等為五學力？謂信力、精進力、念力、定力、慧力。
如來十種力。何等為十？
謂是處如實知非處……」如上十力廣說。
「若有來問處非處智力者，如如來處非處智等正覺所知所見所覺，
為彼記說，乃至漏盡智力，亦如是說。
諸比丘！處非處智力者，我說是定非不定，
乃至漏盡智者，我說是定非不定，定者正道，非定者邪道。」
^cb189b8佛說此經已，諸比丘聞佛所說，歡喜奉行。
^ck26【覺支相應704】^n704【七〇四】^cb189b10如是我聞：
一時，佛住舍衛國祇樹給孤獨園。
^cb189b11爾時，世尊告諸比丘：「若不正思惟者，未起貪欲蓋則起，
已起貪欲蓋重生令增廣；未起瞋恚、睡眠、
掉悔、疑蓋則起，已起瞋恚、睡眠、掉悔、疑蓋重生令增廣。
未起念覺支不起，已起念覺支則退；未起擇法、
精進、猗、喜、定、捨覺支不起，已起擇法、精進、
猗、喜、定、捨覺支則退。
^cb189b17「若比丘正思惟者，未起貪欲蓋不起，已起貪欲蓋令滅；
未起瞋恚、睡眠、掉悔、疑蓋不起，已起瞋恚、
睡眠、掉悔、疑蓋則斷。
未起念覺支則起，已起者重生令增廣；
未起擇法、精進、猗、喜、定、捨覺支則起，已起者重生令增廣。」
^cb189b22佛說此經已，諸比丘聞佛所說，歡喜奉行。
^n705【七〇五】^cb189b24如是我聞：
一時，佛住舍衛國祇樹給孤獨園。
^cb189b25爾時，世尊告諸比丘：「有五退法。
何等為五？謂貪欲、瞋恚、睡眠、掉悔、疑蓋，是則退法。
若修習七覺支，多修習令增廣，是則不退法。
何等為七？謂念覺支、擇法覺支、精進覺支、
猗覺支、喜覺支、定覺支、捨覺支，是名不退法。」
^cb189c1佛說此經已，諸比丘聞佛所說，歡喜奉行。
^n706【七〇六】^cb189c2如是我聞：
一時，佛住舍衛國祇樹給孤獨園。
^cb189c3爾時，世尊告諸比丘：「有五法，能為黑闇，
能為無目，能為無智，能羸智慧，非明、非等覺，不轉趣涅槃。
何等為五？謂貪欲、瞋恚、睡眠、掉悔、疑。
如此五法能為黑闇，能為無目，能為無智，
非明、非正覺，不轉趣涅槃。
^cb189c8「若有七覺支，能作大明，能為目，增長智慧，
為明、為正覺，轉趣涅槃。
何等為七？謂念覺支、擇法覺支、精進覺支、
猗覺支、喜覺支、定覺支、捨覺支。
為明、為目，增長智慧，為明、為正覺，轉趣涅槃。」
^cb189c12佛說此經已，諸比丘聞佛所說，歡喜奉行。
^n707【七〇七】^cb189c14如是我聞：
一時，佛住舍衛國祇樹給孤獨園。
^cb189c15爾時，世尊告諸比丘：「有五障、五蓋，煩惱於心，
能羸智慧，障閡之分，非明、非正覺，不轉趣涅槃。
何等為五？謂貪欲蓋、瞋恚蓋、睡眠蓋、掉悔蓋、疑蓋。
如此五蓋，為覆為蓋，煩惱於心，令智慧羸，
為障閡分，非明、非等覺，不轉趣涅槃。
^cb189c20「若七覺支，非覆非蓋，不惱於心，增長智慧，
為明、為正覺，轉趣涅槃。
何等為七？謂念覺支等……」如上說，乃至捨覺支。
「如此七覺支，非翳非蓋，不惱於心，增長智慧，
為明、為正覺，轉趣涅槃。」
爾時，世尊即說偈曰：
^gatha「貪欲瞋恚蓋，睡眠掉悔疑，
^gatha如此五種蓋，增長諸煩惱，
^gatha此五覆世間，深著難可度，
^gatha障蔽於眾生，令不見正道。
^gatha若得七覺支，則能為照明，
^gatha唯此真諦言，等正覺所說，
^gatha念覺支為首，擇法正思惟，
^gatha精進猗喜覺，三昧捨覺支，
^gatha如此七覺支，牟尼之正道，
^gatha隨順大仙人，脫生死怖畏。」
^cb190a7佛說此經已，諸比丘聞佛所說，歡喜奉行。
^n708【七〇八】^cb190a8如是我聞：
一時，佛住舍衛國祇樹給孤獨園。
^cb190a9爾時，世尊告諸比丘：「若族姓子捨諸世務，
出家學道，剃除鬚髮，著袈裟正信非家，出家學道。
如是出家，而於其中，有愚癡士夫依止聚落城邑，
晨朝著衣持鉢，入村乞食，不善護身，不守根門，
不攝其念，觀察女人少壯好色而生染著，
不正思惟，心馳取相，趣色欲想，為欲心熾盛，
燒心燒身，返俗還戒而自退沒。
厭離俗務，出家學道而反染著，增諸罪業而自破壞，沈翳沒溺。
^cb190a18「有五種大樹，其種至微，而樹生長巨大，
而能映障眾雜小樹，蔭翳萎悴，不得生長。
何等五？謂揵遮耶樹、迦捭多羅樹、阿濕波他樹、
優曇鉢羅樹、尼拘留他樹。
如是五種心樹，種子至微，而漸漸長大，
蔭覆諸節，能令諸節蔭覆墮臥。
何等為五？謂貪欲蓋漸漸增長，睡眠、掉悔、
疑蓋漸漸增長，以增長故，令善心蔭覆墮臥。
^cb190a25「若修習七覺支，多修習已，轉成不退。
何等為七？謂念覺支、擇法、精進、猗、喜、定、捨覺支。
如是七覺支，修習多修習已，轉成不退轉。」
^cb190a28佛說此經已，諸比丘聞佛所說，歡喜奉行。
^n709【七〇九】^cb190b1如是我聞：
一時，佛住舍衛國祇樹給孤獨園。
^cb190b2「若比丘專一其心，側聽正法，能斷五法，
修習七法，令其轉進滿足。
何等為斷五法？謂貪欲蓋、瞋恚蓋、睡眠蓋、
掉悔蓋、疑蓋，是名五法斷。
何等修習七法？謂念覺支、擇法覺支、精進覺支、
猗覺支、喜覺支、定覺支、捨覺支，修此七法，轉進滿足。」
^cb190b7佛說此經已，諸比丘聞佛所說，歡喜奉行。
^n710【七一〇】^cb190b9如是我聞：
一時，佛住舍衛國祇樹給孤獨園。
^cb190b10爾時，世尊告諸比丘：「聖弟子清淨信心，
專精聽法者，能斷五法，修習七法，令其滿足。
何等為五？謂貪欲蓋，瞋恚、睡眠、掉悔、疑，此蓋則斷。
何等七法？謂念覺支，擇法、精進、猗、喜、定、捨覺支。
此七法修習滿足，淨信者，謂心解脫；智者，
謂慧解脫；貪欲染心者，不得不樂；無明染心者，慧不清淨。
是故，比丘！離貪欲者心解脫，離無明者慧解脫。
若彼比丘離貪欲，心解脫，得身作證；離無明，
慧解脫，是名比丘斷愛縛結，慢無間等，究竟苦邊。」
^cb190b20佛說此經已，諸比丘聞佛所說，歡喜奉行。
^n711【七一一】^cb190b22如是我聞：
一時，佛住王舍城耆闍崛山中。
^cb190b23時，有無畏王子，日日步涉，仿佯遊行，來詣佛所，
與世尊面相問訊慰勞已，退坐一面，白佛言：「世尊！
有沙門、婆羅門作如是見，作如是說：『無因、
無緣眾生煩惱，無因、無緣眾生清淨。』
世尊復云何？」
^cb190b27佛告無畏：「沙門、婆羅門為其說，不思而說，
愚癡、不辨、不善，非知思，不知量，作如是說：
『無因、無緣眾生煩惱，無因、無緣眾生清淨。』
所以者何？有因、有緣眾生煩惱，有因、有緣眾生清淨故。
何因、何緣眾生煩惱？
何因、何緣眾生清淨？
謂眾生貪欲增上，於他財物、他眾具而起貪言：
『此物於我有者，好、不離、愛樂。』
於他眾生而起恨心、兇心，計挍、欲打、欲縛、
欲伏，加諸不道。為造眾難，不捨瞋恚，身睡眠、
心懈怠、心掉動，內不寂靜，心常疑惑，過去疑、
未來疑、現在疑。無畏。
如是因、如是緣眾生煩惱。
如是因、如是緣眾生清淨。」
^cb190c10無畏白佛：「瞿曇！一分之蓋，足煩惱心，況復一切？」
無畏白佛：「瞿曇！何因、何緣眾生清淨？」
^cb190c12佛告無畏：「若婆羅門有一勝念，決定成就，
久時所作，久時所說，能隨憶念，當於爾時習念覺支。
修念覺已，念覺滿足，念覺滿足已，則於選擇分別思惟，爾時擇法覺支修習。
修擇法覺支已，擇法覺支滿足，彼選擇分別思量法已，則精進方便。
精進覺支於此修習，修精進覺支已，精進覺支滿足，
彼精進方便已，則歡喜生，離諸食想。
修喜覺支，修喜覺支已，則喜覺支滿足，
喜覺支滿足已，身心猗息，則修猗覺支。
修猗覺支已，猗覺滿足，身猗息已，則愛樂，
愛樂已心定，則修定覺支。
修定覺支已，定覺滿足，定覺滿足已，貪憂滅，
則捨心生，修捨覺支。
修捨覺支已，捨覺支滿足。
如是，無畏！此因、此緣眾生清淨。」
^cb190c26無畏白瞿曇：「若一分滿足，令眾生清淨，況復一切？」
無畏白佛：「瞿曇！當何名此經？
云何奉持？」
^cb190c28佛告無畏王子：「當名此為覺支經。」
^cb190c29無畏白佛：「瞿曇！此為最勝覺分。
瞿曇！我是王子，安樂亦常求安樂，而希出入，
今來上山，四體疲極，得聞瞿曇說覺支經，悉忘疲勞。」
^cb191a3佛說此已，王子無畏聞佛所說，歡喜隨喜，
從座起，稽首禮佛足而去。
雜阿含經卷第二十六

^pb1^folio#agms27雜阿含經卷第二十七
^au〔宋天竺三藏求那跋陀羅譯〕
^n712【七一二】^cb191a12如是我聞：
一時，佛住王舍城耆闍崛山……如上說。
差別者：「有沙門、婆羅門作如是見、如是說：
『無因、無緣眾生無智、無見，無因、無緣眾生智、
見』……」
^cb191a15如是廣說，乃至無畏王子聞佛所說，歡喜隨喜，禮佛足而去。
^n713【七一三】^cb191a17如是我聞：
一時，佛住舍衛國祇樹給孤獨園。
^cb191a18時，有眾多比丘晨朝著衣持鉢，入舍衛城乞食。
時，眾多比丘作是念：「今日太早，乞食時未至，我等且過諸外道精舍。」
^cb191a21眾多比丘即入外道精舍，與諸外道共相問訊慰勞，
問訊慰勞已，於一面坐已，諸外道問比丘言：
「沙門瞿曇為諸弟子說法，斷五蓋——覆心、
慧力羸、為障礙分、不轉趣涅槃，住四念處，修七覺意。
我等亦復為諸弟子說斷五蓋——覆心、
慧力羸，善住四念處，修七覺分。
我等與彼沙門瞿曇有何等異？
俱能說法。」
^cb191a28時，眾多比丘聞外道所說，心不喜悅，反呵罵，從座起去。
入舍衛城，乞食已，還精舍，舉衣鉢，洗足已，
往詣佛所，稽首佛足，退坐一面。
以諸外道所說，具白世尊。
^cb191b2爾時，世尊告眾多比丘：「彼外道說是語時，
汝等應反問言：『諸外道！
五蓋者，種應有十。
七覺者，種應有十四。
何等為五蓋之十、七覺之十四？』
如是問者，彼諸外道則自駭散，說諸外道法，
瞋恚、憍慢、毀呰、嫌恨、不忍心生，或默然低頭，失辯潛思。
所以者何？我不見諸天、魔、梵、沙門、婆羅門、
天、人眾中，聞我所說歡喜隨順者，唯除如來及聲聞眾於此聞者。
^cb191b11「諸比丘！何等為五蓋之十？
謂有內貪欲，有外貪欲。
彼內貪欲者即是蓋，非智非等覺，不轉趣涅槃。
彼外貪欲即是蓋，非智非等覺，不轉趣涅槃。
謂瞋恚有瞋恚相，若瞋恚及瞋恚相即是蓋，
非智非等覺，不轉趣涅槃。
有睡有眠，彼睡彼眠即是蓋，非智非等覺，不轉趣涅槃。
有掉有悔，彼掉彼悔即是蓋，非智非等覺，不轉趣涅槃。
有疑善法，有疑不善法，彼善法疑、不善法疑即是蓋，
非智非等覺，不轉趣涅槃。
是名五蓋說十。
^cb191b21「何等為七覺分說十四？
有內法心念住，有外法心念住。
彼內法念住即是念覺分，是智是等覺，能轉趣涅槃。
彼外法念住即是念覺分，是智是等覺，能轉趣涅槃。
^cb191b24「有擇善法、擇不善法。
彼善法擇，即是擇法覺分，是智是等覺，能轉趣涅槃。
彼不善法擇，即是擇法覺分，是智是等覺，能轉趣涅槃。
^cb191b27「有精進斷不善法，有精進長養善法。
彼斷不善法精進，即是精進覺分。
是智是等覺，能轉趣涅槃。
彼長養善法精進，即是精進覺分，是智是等覺，能轉趣涅槃。
^cb191c2「有喜，有喜處。彼喜即是喜覺分，是智是等覺，能轉趣涅槃。
彼喜處，亦即是喜覺分，是智是等覺，能轉趣涅槃。
^cb191c5「有身猗息，有心猗息。
彼身猗息，即是猗覺分，是智是等覺，能轉趣涅槃。
彼心猗息，即是猗覺分，是智是等覺，能轉趣涅槃。
^cb191c7「有定，有定相。彼定即是定覺分，是智是等覺，能轉趣涅槃。
彼定相即是定覺分，是智是等覺，能轉趣涅槃。
^cb191c10「有捨善法，有捨不善法。
彼善法捨，即是捨覺分，是智是等覺，能轉趣涅槃。
彼不善法捨，即是捨覺分，是智是等覺，
能轉趣涅槃，是名七覺分說為十四。」
^cb191c13佛說此經已，眾多比丘聞佛所說，歡喜奉行。
^n714【七一四】^cb191c15如是我聞：
一時，佛住舍衛國祇樹給孤獨園。
^cb191c16時，有眾多比丘……如上說。
差別者：「有諸外道出家作如是說者，當復問言：
『若心微劣猶豫者，爾時應修何等覺分？
何等為非修時？若復掉心者、掉心猶豫者，爾時復修何等覺分？
何等為非時？』如是問者，彼諸外道心則駭散，
說諸異法，心生忿恚、憍慢、毀呰、嫌恨、不忍，
或默然低頭，失辯潛思。
所以者何？我不見諸天、魔、梵、沙門、婆羅門、
天、人眾中，聞我所說歡喜隨喜者，唯除如來及聲聞眾於此聞者。
^cb191c25「諸比丘！若爾時其心微劣、其心猶豫者，
不應修猗覺分、定覺分、捨覺分。
所以者何？微劣心生、微劣猶豫，以此諸法增其微劣故。
譬如小火，欲令其燃，增以燋炭。
云何？比丘！非為增炭令火滅耶？」
^cb192a1比丘白佛：「如是，世尊！」
「如是，比丘！微劣猶豫，若修猗覺分、定覺分、
捨覺分者，此則非時，增懈怠故。
若掉心起，若掉心猶豫，爾時不應修擇法覺分、
精進覺分、喜覺分。
所以者何？掉心起、掉心猶豫，以此諸法能令其增。
譬如熾火，欲令其滅，足其乾薪，於意云何？
豈不令火增熾燃耶？」
^cb192a7比丘白佛：「如是，世尊！」
^cb192a8佛告比丘：「如是掉心生、掉心猶豫，修擇法覺分、
精進覺分、喜覺分，增其掉心。
諸比丘！若微劣心生、微劣猶豫，是時應修擇法覺分、
精進覺分、喜覺分。
所以者何？微劣心生、微劣猶豫，以此諸法示、
教、照、喜。譬如小火，欲令其燃，足其乾薪。
云何？比丘！此火寧熾燃不？」
^cb192a14比丘白佛：「如是，世尊！」
佛告比丘：「如是微劣心生、微劣猶豫，當於爾時修擇法覺分、
精進覺分、喜覺分，示、教、照、喜。
若掉心生、掉心猶豫，修猗覺分、定覺分、捨覺分。
所以者何？掉心生、掉心猶豫，此等諸法，能令內住一心攝持。
譬如燃火，欲令其滅，足其燋炭，彼火則滅。
如是，比丘！掉心猶豫，修擇法覺分、精進、
喜，則非時，修猗、定、捨覺分，自此則是時，此等諸法內住一心攝持。
念覺分者，一切兼助。」
^cb192a23佛說此經已，諸比丘聞佛所說，歡喜奉行。
^n715【七一五】^cb192a25如是我聞：
一時，佛住舍衛國祇樹給孤獨園。
^cb192a26爾時，世尊告諸比丘：「有五蓋、七覺分，有食、
無食，我今當說。諦聽，善思，當為汝說。
譬如身依食而立，非不食。
如是五蓋依於食而立，非不食。
貪欲蓋以何為食？
謂觸相，於彼不正思惟，未起貪欲令起，
已起貪欲能令增廣，是名欲愛蓋之食。
^cb192b1「何等為瞋恚蓋食？
謂障礙相，於彼不正思惟，未起瞋恚蓋令起，
已起瞋恚蓋能令增廣，是名瞋恚蓋食。
^cb192b4「何等為睡眠蓋食？
有五法。何等為五？
微弱、不樂、欠呿、多食、懈怠，於彼不正思惟，
未起睡眠蓋令起，已起睡眠蓋能令增廣，是名睡眠蓋食。
^cb192b7「何等為掉悔蓋食？
有四法。何等為四？
謂親屬覺、人眾覺、天覺、本所經娛樂覺。
自憶念、他人令憶念而生覺，於彼起不正思惟，
未起掉悔令起，已起掉悔令其增廣，是名掉悔蓋食。
^cb192b11「何等為疑蓋食？有三世。
何等為三？謂過去世、未來世、現在世。
於過去世猶豫、未來世猶豫、現在世猶豫，
於彼起不正思惟，未起疑蓋令起，已起疑蓋能令增廣，是名疑蓋食。
^cb192b15「譬如身依於食而得長養，非不食。
如是七覺分依食而住，依食長養，非不食。
^cb192b17「何等為念覺分不食？
謂四念處不思惟，未起念覺分不起，已起念覺分令退，是名念覺分不食。
^cb192b19「何等為擇法覺分不食？
謂於善法撰擇，於不善法撰擇，於彼不思惟，
未起擇法覺分令不起，已起擇法覺分令退，是名擇法覺分不食。
^cb192b22「何等為精進覺分不食？
謂四正斷，於彼不思惟，未起精進覺分令不起，
已起精進覺分令退，是名精進覺分不食。
^cb192b25「何等為喜覺分不食？
有喜，有喜處法，於彼不思惟，未起喜覺分不起，
已起喜覺分令退，是名喜覺分不食。
^cb192b27「何等為猗覺分不食？
有身猗息及心猗息，於彼不思惟，未生猗覺分不起，
已生猗覺分令退，是名猗覺分不食。
^cb192c1「何等為定覺分不食？
有四禪，於彼不思惟，未起定覺分不起，
已起定覺分令退，是名定覺分不食。
^cb192c3「何等為捨覺分不食？
有三界，謂斷界、無欲界、滅界，於彼不思惟，
未起捨覺分不起，已起捨覺分令退，是名捨覺分不食。
^cb192c6「何等為貪欲蓋不食？
謂不淨觀，於彼思惟，未起貪欲蓋不起，
已起貪欲蓋令斷，是名貪欲蓋不食。
^cb192c8「何等為瞋恚蓋不食？
彼慈心思惟，未生瞋恚蓋不起，已生瞋恚蓋令滅，是名瞋恚蓋不食。
^cb192c10「何等為睡眠蓋不食？
彼明照思惟，未生睡眠蓋不起，已生睡眠蓋令滅，是名睡眠蓋不食。
^cb192c12「何等為掉悔蓋不食？
彼寂止思惟，未生掉悔蓋不起，已生掉悔蓋令滅，是名掉悔蓋不食。
^cb192c14「何等為疑蓋不食？
彼緣起法思惟，未生疑蓋不起，已生疑蓋令滅，是名疑蓋不食。
^cb192c16「譬如身依食而住、依食而立；如是七覺分依食而住、依食而立。
^cb192c18「何等為念覺分食？
謂四念處思惟已，未生念覺分令起，已生念覺分轉生令增廣，
是名念覺分食。
^cb192c20「何等為擇法覺分食？
有擇善法，有擇不善法，彼思惟已，未生擇法覺分令起，
已生擇法覺分重生令增廣，是名擇法覺分食。
^cb192c23「何等為精進覺分食？
彼四正斷思惟，未生精進覺分令起，已生精進覺分重生令增廣，
是名精進覺分食。
^cb192c25「何等為喜覺分食？
有喜，有喜處，彼思惟，未生喜覺分令起，
已生喜覺分重生令增廣，是名喜覺分食。
^cb192c28「何等為猗覺分食，有身猗息、心猗息思惟，
未生猗覺分令起，已生猗覺分重生令增廣，是名猗覺分食。
^cb193a1「何等為定覺分食？
謂有四禪思惟，未生定覺分令生起，已生定覺分重生令增廣，
是名定覺分食。
^cb193a3「何等為捨覺分食？
有三界。何等三？謂斷界、無欲界、滅界。
彼思惟，未生捨覺分令起，已生捨覺分重生令增廣，是名捨覺分食。」
^cb193a6佛說此經已，諸比丘聞佛所說，歡喜奉行。
^n716【七一六】^cb193a8如是我聞：
一時，佛住舍衛國祇樹給孤獨園。
^cb193a9爾時，世尊告諸比丘：「於內法中，我不見一法，
未生惡不善法令生，已生惡不善法重生令增廣，
未生善法不生，已生則退，所謂不正思惟。
諸比丘！不正思惟者，未生貪欲蓋令生，
已生者重生令增廣，未生瞋恚、睡眠、掉悔、
疑蓋令生，已生者重生令增廣。
未生念覺分不生，已生者令退，未生擇法、
精進、喜、猗、定、捨覺分令不生，已生者令退。
^cb193a17「我不見一法能令未生惡不善法不生，
已生者令斷，未生善法令生，已生者重生令增廣，正思惟。
比丘！正思惟者，未生貪欲蓋令不生，已生者令斷，
未生瞋恚、睡眠、掉悔、疑蓋令不生，已生者令斷。
未生念覺分令生，已生者重生令增廣，
未生擇法、精進、喜、猗、定、捨覺分令生，已生者重生令增廣。」
^cb193a24佛說此經已，諸比丘聞佛所說，歡喜奉行。
^n717【七一七】^cb193a26如是我聞：
一時，佛住舍衛國祇樹給孤獨園。
^cb193a27爾時，世尊告諸比丘：「於外法中，我不見一法，
未生惡不善法令生，已生者重生令增廣，
未生善法令不生，已生者令退，如惡知識、惡伴黨。
惡知識、惡伴黨者，未生貪欲蓋令生，已生者重生令增廣。
未生瞋恚、睡眠、掉悔、疑蓋令生，已生者重生令增廣。
未生念覺分令不生，已生者令退，未生擇法、
精進、喜、猗、定、捨覺分令不生，已生者令退。
^cb193b4「諸比丘！我不見一法，未生惡不善法令不生，
已生者令斷，未生善法令生，已生者重生令增廣，
所謂善知識、善伴黨、善隨從者，若善知識、
善伴黨、善隨從者，未生貪欲蓋令不生，
已生者令斷，未生瞋恚、睡眠、掉悔、疑蓋令不生，已生者令斷。
未生念覺分令生，已生者重生令增廣，
未生擇法、精進、喜、猗、定、捨覺分令生，已生者重生令增廣。」
^cb193b12佛說此經已，諸比丘聞佛所說，歡喜奉行。
^n718【七一八】^cb193b14如是我聞：
一時，佛住舍衛國祇樹給孤獨園。
^cb193b15爾時，尊者舍利弗告諸比丘：「有七覺分。
何等為七？謂念覺分、擇法覺分、精進覺分、
喜覺分、猗覺分、定覺分、捨覺分。
此七覺分決定而得，不勤而得，我隨所欲，覺分正受。
若晨朝時、日中時、日暮時，若欲正受，隨其所欲，多入正受。
譬如王大臣，有種種衣服，置箱簏中，隨其所須，
日中所須、日暮所須，隨欲自在。
如是，比丘！此七覺分，決定而得，不勤而得，隨意正受。
我此念覺分，清淨純白，起時知起，滅時知滅，
沒時知沒，已起知已起，已滅知已滅，如是擇法、
精進、喜、猗、定、捨覺分亦如是說。」
^cb193b26尊者舍利弗說此經已，諸比丘聞其所說，歡喜奉行。
^n719【七一九】^cb193b28如是我聞：
一時，佛住巴連弗邑。
爾時，尊者優波摩、尊者阿提目多住巴連弗邑鷄林精舍。
^cb193c1爾時，尊者阿提目多晡時從禪覺，詣尊者優波摩所，
共相問訊慰勞已，退坐一面，問尊者優波摩：「尊者！
能知七覺分方便，如是樂住正受，如是苦住正受？」
^cb193c4優波摩答言：「尊者阿提目多！
比丘善知方便修七覺分，如是樂住正受，如是苦住正受。」
^cb193c6復問：「云何比丘善知方便修七覺分？」
^cb193c7優波摩答言：「比丘方便修念覺分時知思惟：
『彼心不善解脫，不害睡眠，不善調伏掉悔，
不害睡眠，如我念覺處法思惟，精進方便，不得平等。』
如是擇法、精進、喜、猗、定、捨覺分，亦如是說。
若比丘念覺分方便時先思惟：『心善解脫，
正害睡眠，調伏掉悔，如我於此念覺處法思惟已，
不勤方便，而得平等。』
如是。阿提目多！比丘知方便修七覺分，
如是樂住正受，如是不樂住正受。」
^cb193c16時，二正士共論義已，各從座起而去。
^n720【七二〇】^cb193c18如是我聞：
一時，佛住舍衛國祇樹給孤獨園。
爾時，尊者阿那律亦住舍衛國松林精舍。
^cb193c20時，有眾多比丘詣阿那律所，共相問訊慰勞，
問訊慰勞已，退坐一面，語尊者阿那律：「尊者知方便修七覺分時生樂住不？」
^cb193c23尊者阿那律語諸比丘言：「我知比丘方便修七覺分時生樂住。」
^cb193c24諸比丘問尊者阿那律：「云何知比丘方便修七覺分時生樂住？」
^cb193c26尊者阿那律語諸比丘：「比丘方便修念覺分，
善知思惟，我心善解脫，善害睡眠，善調伏掉悔。
如此念覺分處法思惟已，精勤方便，心不懈怠，
身猗息不動亂，繫心令住，不起亂念，一心正受。
如是擇法、精進、喜、猗、定、捨覺分亦如是說，是名知比丘方便修七覺分時生樂住。」
^cb194a3時，眾多比丘聞尊者阿那律所說，歡喜隨喜，從座起而去。
^n721【七二一】^cb194a5如是我聞：
一時，佛住舍衛國祇樹給孤獨園。
^cb194a6爾時，世尊告諸比丘：「轉輪聖王出世之時，
有七寶現於世間，金輪寶、象寶、馬寶、神珠寶、
玉女寶、主藏臣寶、主兵臣寶。
如是，如來出世，亦有七覺分寶現，齋戒處樓觀上，
大臣圍遶，有金輪寶從東方出，輪有千輻，
齊轂圓輞，輪相具足，有此吉瑞，必是轉輪聖王，我今決定為轉輪王。
即以兩手承金輪寶，著左手中，右手旋轉，
而說是言：『若是轉輪聖王金輪寶者，當復轉輪聖王古道而去。』
於是輪寶即發，王蕃前隨，而於東方乘虛而逝，
向於東方，遊古聖王正直之道。
王隨輪寶，四兵亦從，若所至方，輪寶住者，
王於彼住，四兵亦住。
東方諸國處處小王，見聖王來，悉皆歸伏。
^cb194a19「如來出興於世，有七覺分現於世間，所謂念覺分、
擇法覺分、精進覺分、喜覺分、猗覺分、定覺分、捨覺分。」
^cb194a21佛說此經已，諸比丘聞佛所說，歡喜奉行。
^n722【七二二】^cb194a23如是我聞：
一時，佛住舍衛國祇樹給孤獨園。
^cb194a24爾時，世尊告諸比丘：「轉輪聖王出於世時，有七寶現於世間。
云何轉輪聖王出於世時，金輪寶現有？
時，剎利灌頂聖王，月十五日，沐浴清淨，
受持齋戒，於樓閣上，大臣圍遶。
有金輪寶從東方出，輪有千輻，齊轂圓輞，
輪相具足，天真金寶。
古昔傳聞，剎利灌頂大王月十五日布薩時，
沐浴清淨，受持福善。
善來大王，此是王國，此國安隱，人民豐樂，
願於中止，教化國人，我則隨從。
聖王答言：『諸聚落主！
汝今但當善化國人，有不順者，當來白我，
當如法化，莫作非法，亦令國人善化非法，
若如是者，則從我化。』
於是聖王從東海度，乘古聖王道，至于南海；
至於南海，度於南海，至西海；乘於古昔聖王之道，
度於西海，至於北海。
南、西、北方諸小國王奉迎啟請，亦如東方廣說。
於是金輪寶，聖王隨從，度於北海，還至王宮正治殿上，
住虛空中，是為轉輪聖王出興于世，金輪寶現於世間。
^cb194b13「云何為轉輪聖王出興于世，白象寶現於世間？
若剎利灌頂大王純色之象，其色鮮好，
七支拄地，聖王見已，心則欣悅，今此寶象，
來應於我，告善調象師，令速調此寶象，調已送來。
象師受命，不盈一日，象即調伏，一切調伏相悉皆具足，
猶如餘象經年調者，今此象寶一日調伏亦復如是。
調已送詣王所，上白大王：『此象已調，唯王自知時。』
爾時，聖王觀察此象調相已備，即乘寶象，
於晨旦時周行四海，至日中時還歸王宮，
是名轉輪聖王出興于世，如此象寶現於世間。
^cb194b24「何等為轉輪聖王出興于世，馬寶現於世間？
轉輪聖王所有馬寶純一青色，烏頭澤尾，
聖王見馬，心生欣悅，今此神馬來應我故，
付調馬師，令速調之，調已送來。
馬師奉教，不盈一日，其馬即調，猶如餘馬經年調者，馬寶調伏亦復如是。
知馬調已，還送奉王，白言：『大王！
此馬已調。』爾時，聖王觀察寶馬調相已備，
於晨旦時乘此寶馬周行四海，至日中時還歸王宮，
是名轉輪聖王出興于世，馬寶現於世間。
^cb194c4「何等為轉輪聖王出興于世，摩尼珠寶現於世間？
若轉輪聖王所有寶珠，其形八楞，光澤明照，
無諸類隙，於王宮內，常為燈明。
轉輪聖王察試寶珠，陰雨之夜，將四種兵入於園林，
持珠前導，光明照耀，面一由旬，是為轉輪聖王出興于世，摩尼寶珠現於世間。
^cb194c10「何等為轉輪聖王出興于世，賢玉女寶現於世間？
轉輪聖王所有玉女，不黑不白、不長不短、
不麁不細、不肥不瘦，支體端正，寒時體暖、
熱時體涼，身體柔軟如迦陵伽衣，身諸毛孔，
出栴檀香，口鼻出息，作優鉢羅香。
後臥先起，瞻王意色，隨宜奉事，軟言愛語，
端心正念，發王道意，心無違越，況復身、
口，是為轉輪聖王寶女。
^cb194c18「云何為轉輪聖王主藏臣寶現於世間？
謂轉輪聖王主藏大臣本行施故，生得天眼，
能見伏藏，有主無主、若水若陸、若遠若近，
悉能見之，轉輪聖王須珍寶，即便告勅，
隨王所須，輒以奉上。
於是聖王有時試彼大臣，觀其所能，乘船遊海，
告彼大臣：『我須寶物。』
臣白王言：『小住岸邊，當以奉上。』
王告彼臣：『我今不須岸邊之寶，且盡與我。』
於是大臣即於水中出四金瓮，金寶滿中，
以奉聖王，王所須即取用之，若取足已，餘則還歸水中。
聖王出世，則有如此主藏之臣現於世間。
^cb194c29「云何聖王出興於世，有主兵之臣現於世間？
謂有主兵臣聰明智辯。
譬如世間善思量成就者，聖王所宜，彼則悉從，
宜去、宜住、宜出、宜入。
聖王四種兵行，道里頓止，不令疲勌，悉知聖王宜所應作，
現法後世功德之事，以白聖王。
轉輪聖王出興于世，有如是主兵之臣。
^cb195a6「如是如來、應、等正覺出興於世，有七覺分現於世間。
何等為七？謂念覺分、擇法覺分、精進覺分、
喜覺分、猗覺分、定覺分、捨覺分。」
^cb195a9佛說此經已，諸比丘聞佛所說，歡喜奉行。
^n723【七二三】^cb195a11如是我聞：
一時，佛住舍衛國祇樹給孤獨園。
^cb195a12爾時，世尊告諸比丘：「善哉！
比丘！僧人聞法，諸年少比丘供養奉事諸尊長老。
所以者何？年少比丘供養奉事長老比丘者，
時時得聞深妙之法，聞深法已，二正事成就，身正及心正。
爾時修念覺分，修念覺分已，念覺分滿足；
念覺滿足已，於法選擇，分別於法，思量於法。
爾時，方便修擇法覺分，乃至捨覺分修習滿足。」
^cb195a19佛說此經已，諸比丘聞佛所說，歡喜奉行。
^n724【七二四】^cb195a21如是我聞：
一時，佛住舍衛國祇樹給孤獨園。
^cb195a22爾時，世尊告諸比丘：「若比丘持戒、修德、
慚、愧，成真實法，見此人者，多得果報。
若復聞者，若隨憶念者、隨出家者，多得功德，況復親近恭敬奉事。
所以者何？親近奉事如是人者，時時得聞深妙之法；
得聞深法已，成就二正，身正及心正，方便修習定覺分；
修習已，修習滿足，乃至捨覺分修習滿足。」
^cb195a29佛說此經已，諸比丘聞佛所說，歡喜奉行。
^n725【七二五】^cb195b1如是我聞：
一時，佛住舍衛國祇樹給孤獨園。
^cb195b2爾時，世尊告諸比丘：「說不善積聚者，所謂五蓋，是為正說。
所以者何？純一不善聚者，謂五蓋故。
何等為五？謂貪欲蓋、瞋恚蓋、睡眠蓋、掉悔蓋、疑蓋。
說善積聚者，謂七覺分，是為正說。
所以者何？純一滿淨者，是七覺分故。
何等為七？謂念覺分、擇法覺分、精進覺分、
喜覺分、猗覺分、定覺分、捨覺分。」
^cb195b9佛說此經已，諸比丘聞佛所說，歡喜奉行。
^n726【七二六】^cb195b10如是我聞：
一時，佛住王舍城夾谷精舍。
爾時，尊者阿難亦在彼住。
^cb195b11時，尊者阿難獨一靜處禪思思惟，作如是念：
「半梵行者，所謂善知識、善伴黨、善隨從，
非惡知識、惡伴黨、惡隨從。」
^cb195b14時，尊者阿難從禪覺，往詣佛所，稽首禮足，
退坐一面，白佛言：「世尊！
我獨一靜處禪思思惟，作是念：『半梵行者，
所謂善知識、善伴黨、善隨從，非惡知識、
惡伴黨、惡隨從。』」
^cb195b18佛告阿難：「莫作是言：『半梵行者，謂善知識、
善伴黨、善隨從，非惡知識、惡伴黨、惡隨從。』
所以者何？純一滿靜，梵行清白，所謂善知識、
善伴黨、善隨從，非惡知識、惡伴黨、惡隨從。
我為善知識故，有眾生於我所取念覺分，
依遠離、依無欲、依滅、向於捨。
如是擇法覺分，精進、喜、猗、定、捨覺分，依遠離、
依無欲、依滅、向於捨。
以是故當知，阿難！
純一滿靜，梵行清白，謂善知識、善伴黨、
善隨從，非惡知識、非惡伴黨、非惡隨從。」
^cb195b27佛說此經已，諸比丘聞佛所說，歡喜奉行。
^n727【七二七】^cb195b29如是我聞：
一時，佛在力士聚落人間遊行，於拘夷那竭城希連河中間住，
於聚落側告尊者阿難：「令四重襞疊敷世尊欝多羅僧，
我今背疾，欲小臥息。」
^cb195c3尊者阿難即受教勅，四重襞疊敷欝多羅僧已，
白佛言：「世尊！已四重襞疊敷欝多羅僧，唯世尊知時。」
^cb195c6爾時，世尊厚襞僧伽梨枕頭，右脇而臥，
足足相累，繫念明相，正念正智，作起覺想，
告尊者阿難：「汝說七覺分。」
^cb195c8時，尊者阿難即白佛言：「世尊！
所謂念覺分，世尊自覺成等正覺，說依遠離、
依無欲、依滅、向於捨，擇法、精進、喜、猗、定、
捨覺分，世尊自覺成等正覺，說依遠離、
依無欲、依滅、向於捨。」
^cb195c12佛告阿難：「汝說精進耶？」
^cb195c13阿難白佛：「我說精進。
世尊！說精進。善逝！」
^cb195c14佛告阿難：「唯精進，修習多修習，得阿耨多羅三藐三菩提。」
說是語已，正坐端身繫念。
^cb195c16時，有異比丘即說偈言：
^gatha「樂聞美妙法，忍疾告人說，
^gatha比丘即說法，轉於七覺分。
^gatha善哉尊阿難，明解巧便說，
^gatha有勝白淨法，離垢微妙說。
^gatha念、擇法、精進、　喜、猗、定、捨覺，
^gatha此則七覺分，微妙之善說。
^gatha聞說七覺分，深達正覺味，
^gatha身嬰大苦患，忍疾端坐聽，
^gatha觀為正法王，常為人演說，
^gatha猶樂聞所說，況餘未聞者，
^gatha第一大智慧，十力所禮者，
^gatha彼亦應疾疾，來聽說正法，
^gatha諸多聞通達，契經阿毘曇，
^gatha善通法律者，應聽況餘者，
^gatha聞說如實法，專心𭶑慧聽，
^gatha於佛所說法，得離欲歡喜，
^gatha歡喜身猗息，心自樂亦然，
^gatha心樂得正受，正觀有事行，
^gatha厭惡三趣者，離欲心解脫，
^gatha厭惡諸有趣，不集於人天，
^gatha無餘猶燈滅，究竟般涅槃，
^gatha聞法多福利，最勝之所說，
^gatha是故當專思，聽大師所說。」
^cb196a11異比丘說此偈已，從座起而去。
^n728【七二八】^cb196a12如是我聞：
一時，佛住舍衛國祇樹給孤獨園。
^cb196a13爾時，世尊告諸比丘：「有七覺分。
何等為七？謂念覺分，乃至捨覺分。」
^cb196a14佛說此經已，諸比丘聞佛所說，歡喜奉行。
^n729【七二九】^cb196a16如是我聞：
一時，佛住舍衛國祇樹給孤獨園。
^cb196a17爾時，世尊告諸比丘：「當修七覺分。
何等為修七覺分？
謂念覺分，乃至捨覺分，若比丘修念覺分，
依遠離、依無欲、依滅、向於捨。
如是修擇法、精進、喜、猗、定、捨覺分，依遠離、
依無欲、依滅、向於捨。」
^cb196a21佛說此經已，諸比丘聞佛所說，歡喜奉行。
^n730【七三〇】^cb196a23如是我聞：
一時，佛住舍衛國祇樹給孤獨園。
^cb196a24爾時，世尊告諸比丘……如上說。
差別者：「諸比丘！過去已如是修七覺分，未來亦當如是修七覺分。」
^cb196a26佛說此經已，諸比丘聞佛所說，歡喜奉行。
^n731【七三一】^cb196a28如是我聞：
一時，佛住舍衛國祇樹給孤獨園。
^cb196a29爾時，世尊告諸比丘：「若比丘念覺分清淨鮮白，
無有支節，離諸煩惱，未起不起，除佛調伏教授，
乃至捨覺分，亦如是說。
諸比丘！念覺分清淨鮮白，無有支節，離諸煩惱，
未起而起，佛所調伏教授，非餘，乃至捨覺分，亦如是說。」
^cb196b5佛說此經已，諸比丘聞佛所說，歡喜奉行。
^n732【七三二】^cb196b7如是我聞：
一時，佛住舍衛國祇樹給孤獨園。
^cb196b8爾時，世尊告諸比丘……如上說。
差別者：「未起不起，除善逝調伏教授，未起而起，
是則善逝調伏教授，非餘。」
^cb196b10佛說此經已，諸比丘聞佛所說，歡喜奉行。
^n733【七三三】^cb196b12如是我聞：
一時，佛住舍衛國祇樹給孤獨園。
^cb196b13時，有異比丘來詣佛所，稽首禮足，退坐一面，
白佛言：「世尊謂覺分。
世尊！云何為覺分？」
^cb196b15佛告比丘：「所謂覺分者，謂七道品法。
然諸比丘七覺分漸次而起，修習滿足。」
^cb196b16異比丘白佛：「世尊！
云何覺分漸次而起，修習滿足？」
^cb196b18佛告比丘：「若比丘內身身觀住，彼內身身觀住時，攝心繫念不忘。
彼當爾時，念覺分方便修習，方便修習念覺分已，
修習滿足；滿足念覺分已，於法選擇，分別思量。
當於爾時修擇法覺分方便，修方便已，
修習滿足，如是乃至捨覺分修習滿足。
如內身身觀念住，如是外身、內外身、受、
心、法法觀念住，當於爾時專心繫念不忘，乃至捨覺分亦如是說。
如是住者，漸次覺分起，漸次起已，修習滿足。」
^cb196b27佛說此經已，諸比丘聞佛所說，歡喜奉行。
^n734【七三四】^cb196b29如是我聞：
一時，佛住舍衛國祇樹給孤獨園。
^cb196c1爾時，世尊告彼比丘，如上。
差別者：「若比丘如是修習七覺分已，當得二種果，
現法得漏盡無餘涅槃，或得阿那含果。」
^cb196c3佛說此經已，諸比丘聞佛所說，歡喜奉行。
^n735【七三五】^cb196c5如是我聞：
一時，佛住舍衛國祇樹給孤獨園……如上說。
差別者：「如是比丘修習七覺分已，多修習已，
得四種果、四種福利。
何等為四？謂須陀洹果、斯陀含果、阿那含果、阿羅漢果。」
^cb196c9佛說此經已，異比丘聞佛所說，歡喜奉行。
^n736【七三六】^cb196c11如是我聞：
一時，佛住舍衛國祇樹給孤獨園……如上說。
差別者：「若比丘修習七覺分，多修習已，
當得七種果、七種福利。
何等為七？是比丘得現法智證樂；若命終時，
若不得現法智證樂；及命終時而得五下分結盡，
中般涅槃；若不得中般涅槃，而得生般涅槃；
若不得生般涅槃，而得無行般涅槃；若不得無行般涅槃，
而得有行般涅槃；若不得有行般涅槃，而得上流般涅槃。」
^cb196c19佛說此經已，異比丘聞佛所說，歡喜奉行。
^n737【七三七】^cb196c21如是我聞：
一時，佛住舍衛國祇樹給孤獨園。
^cb196c22爾時，世尊告諸比丘：「所謂覺分。
何等為覺分？」
^cb196c23諸比丘白佛：「世尊是法根、法眼、法依，唯願為說。
諸比丘聞已，當受奉行。」
^cb196c24佛告諸比丘、比丘尼：「七覺分者，謂七道品法。
諸比丘！此七覺分漸次起，漸次起已，修習滿足。」
^cb196c26諸比丘白佛：「云何七覺分漸次起，漸次起已，修習滿足？
^cb196c28「若比丘身身觀念住，彼身身觀念住已，
專心繫念不忘，當於爾時方便修念覺分；
方便修念覺分已，修習滿足，謂修念覺分已，
於法選擇，當於爾時修擇法覺分方便，
修擇法覺分方便已，修習滿足。
如是精進、喜、猗、定、捨覺分亦如是說。
如內身，如是外身、內外身、受、心、法法觀念住，
專心繫念不忘，當於爾時方便修念覺分，
方便修念覺分已，修習滿足。
乃至捨覺分亦如是說，是名比丘七覺分漸次起，
漸次起已，修習滿足。」
^cb197a9佛說此經已，諸比丘聞佛所說，歡喜奉行。
^n738【七三八】^cb197a10如是我聞：
一時，佛住舍衛國祇樹給孤獨園。
^cb197a11爾時，世尊告諸比丘……如上說。
差別者：「此七覺分修習多修習，當得二果，得現法智有餘涅槃及阿那含果。」
^cb197a13佛說此經已，諸比丘聞佛所說，歡喜奉行。
^n739【七三九】^cb197a15如是我聞：
一時，佛住舍衛國祇樹給孤獨園。
^cb197a16爾時，世尊告諸比丘……如上說。
差別者：「若比丘修習七覺分，多修習已，當得四果。
何等為四？謂須陀洹果、斯陀含果、阿那含果、阿羅漢果。」
^cb197a19佛說此經已，諸比丘聞佛所說，歡喜奉行。
^n740【七四〇】^cb197a21如是我聞：
一時，佛住舍衛國祇樹給孤獨園……如上說。
差別者：「若比丘修習此七覺分，多修習已，當得七果。
何等為七？謂現法智有餘涅槃，及命終時，
若不爾者，五下分結盡，得中般涅槃。
若不爾者，得生般涅槃。
若不爾者，得無行般涅槃。
若不爾者，得有行般涅槃。
若不爾者，得上流般涅槃。」
^cb197a27佛說此經已，諸比丘聞佛所說，歡喜奉行。
^n741【七四一】^cb197a29如是我聞：
一時，佛住舍衛國祇樹給孤獨園。
^cb197b1爾時，世尊告諸比丘：「當修不淨觀，多修習已，當得大果大福利。
云何修不淨觀？多修習已，得大果大福利。
是比丘不淨觀俱念覺分，依遠離、依無欲、
依滅、向於捨；修擇法、精進、喜、猗、定、捨覺分，
依遠離、依無欲、依滅、向於捨。」
^cb197b6佛說此經已，諸比丘聞佛所說，歡喜奉行。
^n742【七四二】^cb197b8如是我聞：
一時，佛住舍衛國祇樹給孤獨園。
^cb197b9爾時，世尊告諸比丘：「若比丘修習隨死念，
多修習已，得大果大福利。
云何比丘修習隨死念？
多修習已，得大果大福利。
是比丘修隨死念俱念覺分，依遠離、依無欲、
依滅、向於捨，乃至捨覺分亦如是說。」
^cb197b13佛說此經已，諸比丘聞佛所說，歡喜奉行。
^n743【七四三】^cb197b15如是我聞：
一時，佛住釋氏黃枕邑。
時，眾多比丘晨朝著衣持鉢，入黃枕邑乞食。
^cb197b17時，眾多比丘作是念：「今日太早，乞食時未至，我等可過外道精舍。」
爾時，眾多比丘即入外道精舍，與諸外道出家共相問訊慰勞已，
於一面坐。
^cb197b20諸外道出家言：「沙門瞿曇為諸弟子說如是法不：
『斷五蓋——惱心、慧力羸、為障礙分、不趣涅槃，
盡攝其心，住四念處。
心與慈俱，無怨無嫉，亦無瞋恚，廣大無量，
善修充滿；四方、四維、上、下一切世間，心與慈俱，
無怨無嫉，亦無瞋恚，廣大無量，善修習充滿，如是修習。』
悲、喜、捨心俱亦如是說。
我等亦復為諸弟子作如是說，我等與彼沙門瞿曇有何等異？
所謂俱能說法。」
^cb197b28時，眾多比丘聞諸外道出家所說，心不喜悅，
默然不呵，從座起去。
入黃枕邑，乞食已，還精舍，舉衣鉢，洗足已，
詣佛所，稽首禮足，退坐一面。
以彼外道出家所說廣白世尊。
^cb197c3爾時，世尊告諸比丘：「如彼外道出家所說，
汝等應問：『修習慈心，為何所勝？
修習悲、喜、捨心，為何所勝？』
如是問時，彼諸外道出家，心則駭散，或說外異事，
或瞋慢、毀呰、違背、不忍，或默然萎熟，低頭失辯，思惟而住。
所以者何？我不見諸天、魔、梵、沙門、婆羅門、
天、人眾中，聞我所說隨順樂者，唯除如來及聲聞眾者。
比丘！心與慈俱多修習，於淨最勝；悲心修習多修習，
空入處最勝；喜心修習多修習，識入處最勝；
捨心修習多修習，無所有入處最勝。」
^cb197c14佛說此經已，諸比丘聞佛所說，歡喜奉行。
^n744【七四四】^cb197c15如是我聞：
一時，佛住舍衛國祇樹給孤獨園。
^cb197c16爾時，世尊告諸比丘：「若比丘修習慈心，
多修習已，得大果大福利。
云何比丘修習慈心，得大果大福利？
是比丘心與慈俱，修念覺分，依遠離、依無欲、
依滅、向於捨；乃至修習捨覺分，依遠離、
依無欲、依滅、向於捨。」
^cb197c21佛說此經已，諸比丘聞佛所說，歡喜奉行。
^n745【七四五】^cb197c23如是我聞：
一時，佛住舍衛國祇樹給孤獨園。
^cb197c24爾時，世尊告諸比丘：「若比丘修空入處，
多修習已，得大果大福利。
云何比丘修空入處，多修習已，得大果大福利？
是比丘心與空入處俱，修念覺分，依遠離、
依無欲、依滅、向於捨；乃至修捨覺分，依遠離、
依無欲、依滅、向於捨。」
^cb197c29佛說此經已，諸比丘聞佛所說，歡喜奉行。
^cb198a2如修空入處，如是識入處、無所有入處、
非想非非想入處三經，亦如上說。
^n746【七四六】^cb198a4如是我聞：
一時，佛住舍衛國祇樹給孤獨園。
^cb198a5爾時，世尊告諸比丘：「若比丘修習安那般那念，
多修習已，得大果大福利。
云何修習安那般那念，多修習已，得大果大福利？
是比丘心與安那般那念俱，修念覺分，
依遠離、依無欲、依滅、向於捨；乃至修捨覺分，
依遠離、依無欲、依滅、向於捨。」
^cb198a10佛說此經已，諸比丘聞佛所說，歡喜奉行。
^n747【七四七】^cb198a12如是我聞：
一時，佛住舍衛國祇樹給孤獨園。
^cb198a13爾時，世尊告諸比丘：「若比丘修無常想，
多修習已，得大果大福利。
云何比丘修無常想，多修習已，得大果大福利？
是比丘心口與無常想俱，修念覺分，依遠離、
依無欲、依滅、向於捨；乃至得捨覺分，依遠離、
依無欲、依滅、向於捨。」
^cb198a18佛說此經已，諸比丘聞佛所說，歡喜奉行。
^cb198a20如無常想，如是無常苦想、苦無我想、觀食想、
一切世間不可樂想、盡想、斷想、無欲想、
滅想、患想、不淨想、青瘀想、膿潰想、膖脹想、
壞想、食不盡想、血想、分離想、骨想、空想，一一經如上說。
雜阿含經卷第二十七

^pb1^folio#agms28雜阿含經卷第二十八
^ck27【聖道分相應748】^au〔宋天竺三藏求那跋陀羅譯〕
^n748【七四八】^cb198b5如是我聞：
一時，佛住舍衛國祇樹給孤獨園。
^cb198b6爾時，世尊告諸比丘：「如日出前相，謂明相初光。
如是比丘正盡苦邊、究竟苦邊前相者，所謂正見。
彼正見者，能起正志、正語、正業、正命、正方便、
正念、正定。起定正受故，聖弟子心正解脫貪欲、
瞋恚、愚癡，如是心善解脫。
聖弟子得正知見：『我生已盡，梵行已立，
所作已作，自知不受後有。』」
^cb198b12佛說此經已，諸比丘聞佛所說，歡喜奉行。
^n749【七四九】^cb198b14如是我聞：
一時，佛住舍衛國祇樹給孤獨園。
^cb198b15爾時，世尊告諸比丘：「若無明為前相，故生諸惡不善法。
時，隨生無慚、無愧；無慚、無愧生已，隨生邪見；
邪見生已，能起邪志、邪語、邪業、邪命、邪方便、
邪念、邪定。若起明為前相，生諸善法。
時，慚愧隨生，慚愧生已，能生正見，正見生已，
起正志、正語、正業、正命、正方便、正念、正定，次第而起。
正定起已，聖弟子得正解脫貪欲、瞋恚、愚癡。
如是聖弟子得正解脫已，得正知見：『我生已盡，
梵行已立，所作已作，自知不受後有。』」
^cb198b25佛說此經已，諸比丘聞佛所說，歡喜奉行。
^n750【七五〇】^cb198b26如是我聞：
一時，佛住舍衛國祇樹給孤獨園。
^cb198b27爾時，世尊告諸比丘：「若比丘！
諸惡不善法，比丘，一切皆以無明為根本，
無明集、無明生、無明起。
所以者何？無明者無知，於善、不善法不如實知，
有罪、無罪，下法、上法，染污，不染污，分別、
不分別，緣起、非緣起不如實知；不如實知故，
起於邪見，起於邪見已，能起邪志、邪語、
邪業、邪命、邪方便、邪念、邪定。
^cb198c4「若諸善法生，一切皆明為根本，明集、明生、明起。
明，於善、不善法如實知者，罪、無罪，親近、
不親近，卑法、勝法，穢污、白淨，有分別、無分別，
緣起、非緣起悉如實知，如實知者，是則正見。
正見者，能起正志、正語、正業、正命、正方便、
正念、正定。正定起已，聖弟子得正解脫貪、
恚、癡，貪、恚、癡解脫已，是聖弟子得正智見：
『我生已盡，梵行已立，所作已作，自知不受後有。』」
^cb198c13佛說此經已，諸比丘聞佛所說，歡喜奉行。
^n751【七五一】^cb198c14如是我聞：
一時，佛住舍衛國祇樹給孤獨園。
^cb198c15爾時，世尊告諸比丘：「若在家、若出家而起邪事者，我所不說。
所以者何？若在家、出家而起邪事者，則不樂正法。
何等為邪事？謂邪見，乃至邪定，若在家、
出家而起正事，我所讚歎。
所以者何？起正事者，則樂正法，善於正法。
何等為正事？謂正見，乃至正定。」
^cb198c21爾時，世尊即說偈言：
^gatha「在家及出家，而起邪事者，
^gatha彼則終不樂，無上之正法，
^gatha在家及出家，而起正事者，
^gatha彼則常心樂，無上之正法。」
^cb198c26佛說此經已，諸比丘聞佛所說，歡喜奉行。
^n752【七五二】^cb198c27如是我聞：
一時，佛住舍衛國祇樹給孤獨園。
^cb198c28爾時，迦摩比丘詣佛所，稽首佛足，退坐一面，
白佛言：「世尊！所謂欲者。
云何為欲？」
^cb199a1佛告迦摩：「欲，謂五欲功德。
何等為五？謂眼識明色，可愛、可意、可念，長養欲樂。
如是耳、鼻、舌、身識觸，可愛、可意、可念，長養欲樂，是名為欲。
然彼非欲，於彼貪著者，是名為欲。」
^cb199a5爾時，世尊即說偈言：
^gatha「世間雜五色，彼非為愛欲，
^gatha貪欲覺想者，是則士夫欲，
^gatha眾色常住世，行者斷心欲。」
^cb199a9迦摩比丘白佛言：「世尊！
寧有道有跡，斷此愛欲不？」
^cb199a10佛告比丘：「有八正道，能斷愛欲，謂正見、
正志、正語、正業、正命、正方便、正念、正定。」
^cb199a12佛說此經已，迦摩比丘聞佛所說，歡喜奉行。
^n753【七五三】^cb199a13如是我聞：
一時，佛住舍衛國祇樹給孤獨園。
^cb199a14時，有比丘名阿梨瑟吒，詣佛所，稽首佛足，
退坐一面，白佛言：「世尊！
所謂甘露者。云何名為甘露？」
^cb199a16佛告阿梨瑟吒：「甘露者，界名說，然我為有漏盡者，現說此名。」
^cb199a17阿梨瑟吒比丘白佛言：「世尊！
有道有跡，修習多修習，得甘露法不？」
^cb199a19佛告比丘：「有，所謂八聖道分——謂正見乃至正定。」
^cb199a20佛說此經已，諸比丘聞佛所說，歡喜奉行。
^n754【七五四】^cb199a22如是我聞：
一時，佛住舍衛國祇樹給孤獨園。
^cb199a23爾時，尊者舍利弗詣佛所，稽首佛足，退坐一面，
白佛言：「世尊！所謂賢聖等三昧根本眾具。
云何為賢聖等三昧根本眾具？」
^cb199a25佛告舍利弗：「謂七正道分為賢聖等三昧，
為根本，為眾具。何等為七？
謂正見、正志、正語、正業、正命、正方便、正念。
舍利弗！於此七道分為基業已，得一其心，是名賢聖等三昧根本眾具。」
^cb199b1佛說此經已，諸比丘聞佛所說，歡喜奉行。
^n775【七五五～七】
^cb199b3如上三經。如是佛問諸比丘三經亦如是說。
^n758【七五八】^cb199b5如是我聞：
一時，佛住舍衛國祇樹給孤獨園。
^cb199b6爾時，世尊告諸比丘：「無母子畏，有母子畏。
愚癡無聞凡夫所說，而不能知無母子畏，有母子畏。
^cb199b8「諸比丘！有三種無母子畏，愚癡無聞凡夫所說。
何等為三？諸比丘！
有時兵兇亂起，殘害國土，隨流波迸，子失其母，
母失其子，是名第一無母子畏，愚癡無聞凡夫所說。
^cb199b12「復次，比丘！有時大火卒起，焚燒城邑聚落，
人民馳走，母子相失，是名第二無母子畏，愚癡無聞凡夫所說。
^cb199b14「復次，比丘！有時山中大雨，洪水流出，漂沒聚落，
人民馳走，母子相失，是名第三無母子畏，愚癡無聞凡夫所說。
^cb199b17「然此等畏，是有母子畏，愚癡無聞凡夫說名無母子畏。
彼有時兵兇亂起，殘害國土，隨流波迸，
母子相失，或時於彼母子相見，是名第一有母子畏，愚癡無聞凡夫說名無母子畏。
^cb199b21「復次，大火卒起，焚燒城邑聚落，人民馳走，
母子相失，或復相見，是名第二有母子畏，愚癡無聞凡夫說名無母子畏。
^cb199b24「復次，山中大雨，洪水流出，漂沒聚落，此人馳走，
母子相失，或尋相見，是名第三有母子畏，愚癡無聞凡夫說名無母子畏。
^cb199b26「比丘！有三種無母子畏，是我自覺成三菩提之所記說。
何等為三？若比丘！
子若老時，無母能語：『子！
汝莫老，我當代汝。』
其母老時，亦無子語：『母！
令莫老，我代之老。』
是名第一無母子畏，我自覺成三菩提之所記說。
^cb199c2「復次，比丘！有時子病，母不能語：『子！
令莫病，我當代汝。』
母病之時，子亦不能語：『母！
莫病，我當代母。』是名第二無母子畏，我自覺成三菩提之所記說。
^cb199c6「復次，子若死時，無母能語：『子！
令莫死，我今代汝。』
母若死時，無子能語：『母！
令莫死，我當代母。』
是名第三無母子畏，我自覺成三菩提之所記說。」
^cb199c9諸比丘白佛：「有道有跡，修習多修習，斷前三種有母子畏，斷後三種無母子畏不？」
^cb199c11佛告比丘：「有道有跡，斷彼三畏。
何等為道。何等為跡，修習多修習，斷前三種有母子畏，斷後三種無母子畏？
謂八聖道分，正見、正志、正語、正業、正命、
正方便、正念、正定。」
^cb199c15佛說此經已，諸比丘聞佛所說，歡喜奉行。
^n759【七五九】^cb199c17如是我聞：
一時，佛住舍衛國祇樹給孤獨園。
^cb199c18爾時，世尊告諸比丘：「有三受，無常、有為、心所緣生。
何等為三？謂樂受、苦受、不苦不樂受。」
^cb199c20諸比丘白佛：「世尊！
有道有跡，修習多修習，斷此三受不？」
^cb199c21佛告比丘：「有道有跡，修習多修習，斷此三受。
何等為道，何等為跡，修習多修習，斷此三受？」
^cb199c23佛告比丘：「謂八聖道，正見、正志、正語、正業、
正命、正方便、正念、正定。」
^cb199c25佛說此經已，諸比丘聞佛所說，歡喜奉行。
^n760【七六〇】^cb199c27如是我聞：
一時，佛住舍衛國祇樹給孤獨園。
^cb199c28爾時，世尊告諸比丘：「世有三法，不可喜、
不可愛、不可念。何等為三？
謂老、病、死，此三法不可喜、不可愛、不可念。
世間若無此三法不可喜、不可愛、不可念者，
無有如來、應、等正覺出於世間，世間亦不知有如來說法教誡、
教授。以世間有此三法不可喜、不可愛、
不可念故，如來、應、等正覺出於世間，世間知有如來說法教誡、
教授。」
^cb200a6諸比丘白佛：「有道有跡，斷此三法不可喜、
不可愛、不可念者不？」
^cb200a8佛告比丘：「有道有跡，修習多修習，斷此三法不可喜、
不可愛、不可念。何等為道？
何等為跡？修習多修習，斷此三法不可喜、
不可愛、不可念？謂八聖道，正見、正志、正語、
正業、正命、正方便、正念、正定。」
^cb200a12佛說此經已，諸比丘聞佛所說，歡喜奉行。
^n761【七六一】^cb200a14如是我聞：
一時，佛住舍衛國祇樹給孤獨園。
^cb200a15爾時，世尊告諸比丘：「我當說學及無學。
諦聽，善思念之。何等為學？
謂學正見成就，學正志、正語、正業、正命、
正方便、正念、正定成就，是名為學。
何等為無學？謂無學正見成就，無學正志、
正語、正業、正命、正方便、正念、正定成就，是名無學。」
^cb200a20佛說此經已，諸比丘聞佛所說，歡喜奉行。
^cb200a22如學、無學，如是正士、如是大士，亦如是說。
^n762【七六二】^cb200a23如是我聞：
一時，佛住舍衛國祇樹給孤獨園。
^cb200a24爾時，世尊告諸比丘：「我當說聖漏盡。
云何為聖漏盡？謂無學正見成就，乃至無學正定成就，是名聖漏盡。」
^cb200a26佛說此經已，諸比丘聞佛所說，歡喜奉行。
^n763【七六三】^cb200a28如是我聞：
一時，佛住舍衛國祇樹給孤獨園。
^cb200a29爾時，世尊告諸比丘：「我今當說八聖道分。
何等為八？謂正見、正志、正語、正業、正命、
正方便、正念、正定。」
^cb200b2佛說此經已，諸比丘聞佛所說，歡喜奉行。
^n764【七六四】^cb200b4如是我聞：
一時，佛住舍衛國祇樹給孤獨園。
^cb200b5爾時，世尊告諸比丘：「我今當說修八聖道。
諦聽，善思。何等為修八聖道？
是比丘修正見，依遠離、依無欲、依滅、向於捨，
修正志、正語、正業、正命、正方便、正念、正定，
依遠離、依無欲、依滅、向於捨，是名修八聖道。」
^cb200b10佛說此經已，諸比丘聞佛所說，歡喜奉行。
^n765【七六五】^cb200b11如是我聞：
一時，佛住舍衛國祇樹給孤獨園。
^cb200b12爾時，世尊告諸比丘：「我今當說比丘過去已修八聖道，未來當修八聖道。」
乃至……。
^cb200b13諸比丘聞佛所說，歡喜奉行。
^n766【七六六】^cb200b15如是我聞：
一時，佛住舍衛國祇樹給孤獨園。
^cb200b16爾時，世尊告諸比丘：「若比丘正見清淨鮮白，
無諸過患，離諸煩惱，未起不起，唯除佛所調伏，乃至正定亦如是說。
若正見清淨鮮白，無諸過患，離諸煩惱，
未起能起，乃至正定亦如是說。」
^cb200b20佛說此經已，諸比丘聞佛所說，歡喜奉行。
^cb200b22如除佛所說，除善逝所說，亦如上說。
^n767【七六七】^cb200b23如是我聞：
一時，佛住舍衛國祇樹給孤獨園。
^cb200b24爾時，世尊告諸比丘：「說不善聚者，謂五蓋，是為正說。
所以者何？純一不善聚者，所謂五蓋。
何等為五？謂貪欲蓋，瞋恚、眠睡、掉悔、疑蓋。
說善法聚者，所謂八聖道，是名正說。
所以者何？純一滿淨善聚者，謂八聖道。
何等為八？謂正見、正志、正語、正業、正命、
正方便、正念、正定。」
^cb200c1佛說此經已，諸比丘聞佛所說，歡喜奉行。
^n768【七六八】^cb200c3如是我聞：
一時，佛住王舍城山谷精舍。
^cb200c4時，尊者阿難獨一靜處，作如是念：「半梵行者，
謂善知識、善伴黨、善隨從。」
乃至。佛告阿難：「純一滿淨具梵行者，謂善知識。
所以者何？我為善知識故，令諸眾生修習正見，
依遠離、依無欲、依滅、向於捨，乃至修正定，
依遠離、依無欲、依滅、向於捨。」
^cb200c9佛說此經已，尊者阿難聞佛所說，歡喜奉行。
^n769【七六九】^cb200c11如是我聞：
一時，佛住舍衛國祇樹給孤獨園。
爾時，尊者阿難晨朝著衣持鉢，入舍衛城乞食。
^cb200c13時，有生聞婆羅門乘白馬車，眾多年少翼從，
白馬、白車、白控、白鞭，頭著白帽、白傘蓋，
手執白拂，著白衣服、白瓔珞，白香塗身，
翼從皆白，出舍衛城，欲至林中教授讀誦，
眾人見之咸言：「善乘！
善乘！謂婆羅門乘。」
^cb200c18時，尊者阿難見婆羅門眷屬、眾具一切皆白，
見已，入城乞食。還精舍，舉衣鉢，洗足已，
往詣佛所，稽首禮足，退坐一面，白佛言：「世尊！
今日晨朝著衣持鉢，入舍衛城乞食，見生聞婆羅門乘白馬車，
眷屬、眾具一切皆白，眾人唱言：『善乘！
善乘！謂婆羅門乘。』
云何？世尊！於正法、律，為是世人乘？
為是婆羅門乘？」
^cb200c25佛告阿難：「是世人乘，非我法、律婆羅門乘也。
阿難！我正法、律乘、天乘、婆羅門乘、大乘，
能調伏煩惱軍者，諦聽，善思，當為汝說。
阿難！何等為正法、律乘、天乘、婆羅門乘、
大乘，能調伏煩惱軍者？
謂八正道——正見乃至正定。
阿難！是名正法、律乘、天乘、梵乘、大乘，能調伏煩惱軍者。」
^cb201a2爾時，世尊即說偈言：
^gatha「信戒為法軛，慚愧為長縻，
^gatha正念善護持，以為善御者，
^gatha捨三昧為轅，智慧精進輪，
^gatha無著忍辱鎧，安隱如法行，
^gatha直進不退還，永之無憂處，
^gatha智士乘戰車，摧伏無智怨。」
^n770【七七〇】^cb201a9如是我聞：
一時，佛住舍衛國祇樹給孤獨園。
^cb201a10爾時，世尊告諸比丘：「應離邪見，應斷邪見，
若邪見不可斷者，我終不說應離、斷邪見。
以邪見可斷故，我說比丘當離邪見。
若不離邪見者，邪見當作非義不饒益苦，是故我說當離邪見。
如是邪志、邪語、邪業、邪命、邪方便、邪念、邪定亦如是說。
^cb201a16「諸比丘！離邪見已，當修正見，若不得修正見者，我終不說修習正見。
以得修正見故，我說比丘應修正見。
若不修正見者，當作非義不饒益苦，以不修正見，
作非義不饒益苦故，是故我說當修正見，
以義饒益，常得安樂。
是故，比丘！當修正見。
如是正志、正語、正業、正命、正方便、正念、正定亦如是說。」
^cb201a23佛說此經已，諸比丘聞佛所說，歡喜奉行。
^n771【七七一】^cb201a25如是我聞：
一時，佛住舍衛國祇樹給孤獨園。
^cb201a26時，有生聞婆羅門來詣佛所，與世尊面相問訊慰勞，
問訊慰勞已，退坐一面，白佛言：「瞿曇！
謂非彼岸及彼岸。
瞿曇！云何非彼岸？
云何彼岸？」
^cb201a29佛告婆羅門：「邪見者，非彼岸。
正見者，是彼岸。邪志、邪語、邪業、邪命、邪方便、
邪念、邪定非彼岸。
正見是彼岸，正志、正語、正業、正命、正方便、
正念、正定是彼岸。」
^cb201b3爾時，世尊即說偈言：
^gatha「希有諸人民，能度於彼岸，
^gatha一切諸世間，徘徊遊此岸。
^gatha於此正法律，能善隨順者，
^gatha斯等能度彼，生死難度岸。」
^cb201b9時，生聞婆羅門聞佛所說，歡喜隨喜，從座起去。
^n772【七七二～七七四】
^cb201b11如是，異比丘問尊者阿難、問佛、問諸比丘，此三經亦如上說。
^n775【七七五】^cb201b13如是我聞：
一時，佛住舍衛國祇樹給孤獨園。
^cb201b14爾時，世尊告諸比丘：「於內法中，我不見一法能令未生惡不善法生，
已生者重生令增廣，如說不正思惟者。
諸比丘！不正思惟者，未起邪見令起，已起重生令增廣。
如是邪志、邪語、邪業、邪命、邪方便、邪念、邪定亦如是說。
^cb201b19「諸比丘！於內法中，我不見一法令未生惡不善法不生，
已生惡不善法令滅，如說正思惟者。
諸比丘！正思惟者，未生邪見令不生，已生者令滅，
如邪見，邪志、邪語、邪業、邪命、邪方便、邪念、邪定亦如是說。」
^cb201b23佛說此經已，諸比丘聞佛所說，歡喜奉行。
^n776【七七六】^cb201b25如是我聞：
一時，佛住舍衛國祇樹給孤獨園。
^cb201b26爾時，世尊告諸比丘：「於內法中，我不見一法，
未生善法不生，已生善法令退，如說不正思惟者。
諸比丘！不正思惟者，未生正見令不生，已生正見令退。
如是未生正志、正語、正業、正命、正方便、
正念、正定令不生，已生者令退。
^cb201c2「諸比丘！於內法中，我不見一法令未生善法令生，
已生善法重生令增廣，如說正思惟者。
諸比丘！正思惟者，未生正見令生，已生正見重生令增廣。
如是未生正志、正語、正業、正命、正方便、
正念、正定令生、已生者重生令增廣。」
^cb201c7佛說此經已，諸比丘聞佛所說，歡喜奉行。
^n777【七七七】^cb201c9如是我聞：
一時，佛住舍衛國祇樹給孤獨園。
^cb201c10爾時，世尊告諸比丘：「於內法中，我不見一法令未生惡不善法生，
已生惡不善法重生令增廣，未生善法不生，
已生者令退，所謂不正思惟。
諸比丘！不正思惟者，未生邪見令生，已生者重生令增廣，
未生正見不生，已生者令退。
如是未生邪志、邪語、邪業、邪命、邪方便、
邪念、邪定令生，已生者重生令增廣；未生正志、
正語、正業、正命、正方便、正念、正定不生，已生者令退。
^cb201c18「諸比丘！我於內法中，不見一法，未生惡不善法令不生，
已生惡不善法令滅，未生善法令生，已生善法重生令增廣，
如說正思惟。諸比丘！
正思惟者，令未生邪見不生，已生邪見令滅，
未生正見令生，已生正見重生令增廣。
如是未生邪志、邪語、邪業、邪命、邪方便、
邪念、邪定令不生，已生者令滅，未生正志、
正語、正業、正命、正方便、正念、正定令生，已生者重生令增廣。」
^cb201c27佛說此經已，諸比丘聞佛所說，歡喜奉行。
^n778【七七八】^cb201c29如是我聞：
一時，佛住舍衛國祇樹給孤獨園。
^cb201c30爾時，世尊告諸比丘：「於外法中，我不見一法令未生惡不善法生，
已生惡不善法重生令增廣，如說惡知識、
惡伴黨、惡隨從。諸比丘！
惡知識、惡伴黨、惡隨從者，能令未生邪見令生，已生邪見重生令增廣。
如是未生邪志、邪語、邪業、邪命、邪方便、
邪念、邪定令生，已生者重生令增廣。
^cb202a6「諸比丘！外法中，我不見一法令未生惡不善法不生，
已生惡不善法令滅，如說善知識、善伴黨、善隨從。
諸比丘！善知識、善伴黨、善隨從，能令未生邪見不生，
已生邪見令滅；未生邪志、邪語、邪業、邪命、
邪方便、邪念、邪定不生，已生者令滅。」
^cb202a12佛說此經已，諸比丘聞佛所說，歡喜奉行。
^n779【七七九】^cb202a14如是我聞：
一時，佛住舍衛國祇樹給孤獨園。
^cb202a15爾時，世尊告諸比丘：「於外法中，我不見一法能令未生善法生，
已生善法重生令增廣，如說善知識、善伴黨、善隨從。
諸比丘！善知識、善伴黨、善隨從者，能令未生正見生，已生正見重生令增廣。
如是未生正志、正語、正業、正命、正方便、
正念、正定令生，已生者重生令增廣。」
^cb202a21佛說此經已，諸比丘聞佛所說，歡喜奉行。
^n780【七八〇】^cb202a23如是我聞：
一時，佛住舍衛國祇樹給孤獨園。
^cb202a24爾時，世尊告諸比丘：「於外法中，我不見一法能令未生惡不善法生，
已生惡不善法重生令增廣，未生善法不生，
已生善法令滅，如說惡知識、惡伴黨、惡隨從。
諸比丘！惡知識、惡伴黨、惡隨從者，能令未生邪見令生，已生邪見者重生令增廣。
未生正見不生，已生正見令退。
如是未生邪志、邪語、邪業、邪命、邪方便、
邪念、邪定令生，已生者重生令增廣。
未生正志、正語、正業、正命、正方便、正念、
正定令不生，已生者令退。
^cb202b4「諸比丘！於外法中，我不見一法能令未生惡不善法生，
已生惡不善法令滅，未生善法令生，已生善法重生令增廣，
如說善知識、善伴黨、善隨從。
諸比丘！善知識、善伴黨、善隨從，能令未生邪見不生，
已生邪見令滅，未生正見令生，已生正見重生令增廣。
如是未生邪志、邪語、邪業、邪命、邪方便、
邪念、邪定令不生，已生者令滅，未生正志、
正語、正業、正命、正方便、正念、正定令生，已生者重生令增廣。」
^cb202b14佛說此經已，諸比丘聞佛所說，歡喜奉行。
^n781【七八一】^cb202b15如是我聞：
一時，佛住舍衛國祇樹給孤獨園。
^cb202b16爾時，世尊告諸比丘：「於內法中，我不見一法能令未生惡不善法生，
已生者重生令增廣，未生善法不生，已生者令退，如說不正思惟。
諸比丘！不正思惟者，能令未生邪見生，
已生邪見令重生增廣，未生正見不生，已生正見令退。
^cb202b21「諸比丘！於內法中，我不見一法能令未生惡不善法不生，
已生惡不善法令滅，未生善法令生，已生善法重生令增廣，
如說正思惟。諸比丘！
正思惟者，能令未生邪見不生，已生者令滅，
未生正見令生，已生者重生令增廣。」
^cb202b26佛說此經已，諸比丘聞佛所說，歡喜奉行。
^cb202b28如說邪見、正見，如是邪志、正志，邪語、正語，
邪業、正業，邪命、正命，邪方便、正方便，邪念、
正念，邪定、正定七經如上說。
^cb202c1如內法八經，如是外法八經，亦如是說。
^n782【七八二】^cb202c3如是我聞：
一時，佛住舍衛國祇樹給孤獨園。
^cb202c4爾時，世尊告諸比丘：「有非法、是法。
諦聽，善思，當為汝說。
何等為非法、是法？
謂邪見非法、正見是法，乃至邪定非法、正定是法。」
^cb202c7佛說此經已，諸比丘聞佛所說，歡喜奉行。
^cb202c8如非法、是法，如是非律、正律，非聖、是聖，
不善法、善法，非習法、習法，非善哉法、善哉法，
黑法、白法，非義、正義，卑法、勝法，有罪法、
無罪法，應去法、不去法，一一經皆如上說。
^n783【七八三】^cb202c12如是我聞：
一時，佛住拘睒彌國瞿師羅園。
爾時，尊者阿難亦在彼住。
^cb202c13有異婆羅門來詣尊者阿難所，與尊者阿難共相問訊慰勞，
問訊慰勞已，退坐一面，白尊者阿難：「欲有所問，寧有閑暇為記說不？」
^cb202c16阿難答言：「隨汝所問，知者當答。」
^cb202c17婆羅門問：「尊者阿難！
何故於沙門瞿曇所出家修梵行？」
^cb202c18阿難答言：「婆羅門！
為斷故。」
^cb202c19復問：「斷何等？」
答言：「貪欲斷，瞋恚、愚癡斷。」
^cb202c20又問：「阿難！有道有跡，能斷貪欲、瞋恚、愚癡耶？」
^cb202c21阿難答言：「有，謂八聖道，正見、正志、正語、
正業、正命、正方便、正念、正定。」
^cb202c23婆羅門言：「阿難！賢哉之道！
賢哉之跡！修習多修習，能斷斯等貪欲、
恚、癡。」
^cb202c24尊者阿難說是法時，彼婆羅門聞其所說，
歡喜隨喜，從座起去。
^cb202c26如斷貪、恚、癡。如是調伏貪、恚、癡，及得涅槃，
及厭離，及不趣涅槃，及沙門義，及婆羅門義，
及解脫，及苦斷，及究竟苦邊，及正盡苦，一一經皆如上說。
^n784【七八四】^cb203a1如是我聞：
一時，佛住舍衛國祇樹給孤獨園。
^cb203a2爾時，世尊告諸比丘：「有邪、有正。
諦聽，善思，當為汝說。
何等為邪？謂邪見，乃至邪定。
何等為正？謂正見，乃至正定。
何等為正見？謂說有施、有說、有齋，有善行、
有惡行，有善惡行果報，有此世、有他世，
有父母、有眾生生，有阿羅漢善到、善向，
有此世、他世自知作證具足住：『我生已盡，
梵行已立，所作已作，自知不受後有。』
何等為正志？謂出要志、無恚志、不害志。
何等為正語？謂離妄語、離兩舌、離惡口、離綺語。
何等為正業？謂離殺、盜、婬。
何等為正命？謂如法求衣服、飲食、臥具、
湯藥，非不如法。何等為正方便？
謂欲、精進、方便、出離、勤競、堪能常行不退。
何等為正念？謂念隨順，念不妄、不虛。
何等為正定？謂住心不亂、堅固、攝持、寂止、
三昧、一心。」
^cb203a17佛說此經已，諸比丘聞佛所說，歡喜奉行。
^n785【七八五】^cb203a19如是我聞：
一時，佛住舍衛國祇樹給孤獨園。
^cb203a20爾時，世尊告諸比丘……如上說。
差別者：「何等為正見？
謂正見有二種，有正見，是世、俗，有漏、有取，
轉向善趣；有正見，是聖、出世間，無漏、無取，
正盡苦，轉向苦邊。
何等為正見有漏、有取，向於善趣？
若彼見有施、有說，乃至知世間有阿羅漢，
不受後有，是名世間正見，世、俗，有漏、有取，向於善趣。
何等為正見是聖、出世間，無漏、不取，正盡苦，轉向苦邊？
謂聖弟子苦苦思惟，集、滅、道道思惟，無漏思惟相應，
於法選擇，分別推求，覺知黠慧，開覺觀察，
是名正見是聖、出世間，無漏、不取，正盡苦，轉向苦邊。
何等為正志？謂正志二種。
有正志世、俗，有漏、有取，向於善趣；有正志，
是聖、出世間，無漏、不取，正盡苦，轉向苦邊。
何等為正志有世、俗，有漏、有取，向於善趣？
謂正志出要覺、無恚覺、不害覺，是名正志世、
俗，有漏、有取，向於善趣。
何等為正志是聖、出世間，無漏、不取，正盡苦，轉向苦邊？
謂聖弟子苦苦思惟，集、滅、道道思惟，無漏思惟相應心法，
分別自決意解，計數立意，是名正志是聖、
出世間，無漏、不取，正盡苦，轉向苦邊。
^cb203b11「何等為正語？正語有二種。
有正語，世、俗，有漏、有取，向於善趣；有正語，
是聖、出世間，無漏、不取，正盡苦，轉向苦邊。
何等為正語世、俗，有漏、有取，向於善趣？
謂正語離妄語、兩舌、惡口、綺語，是名正語世、
俗，有漏、有取，向於善趣。
何等正語是聖、出世間，無漏、不取，正盡苦，轉向苦邊？
謂聖弟子苦苦思惟，集、滅、道道思惟，除邪命，
念口四惡行、諸餘口惡行，離於彼，無漏、
遠離、不著，固守、攝持不犯，不度時節，不越限防，
是名正語是聖、出世間，無漏、不取，正盡苦，轉向苦邊。
^cb203b22「何等為正業？正業有二種。
有正業，世、俗，有漏、有取，向於善趣；有正業，
是聖、出世間，無漏、不取，正盡苦，轉向苦邊。
何等為正業世、俗，有漏、有取，轉向善趣？
謂離殺、盜、婬，是名正業世、俗，有漏、有取，轉向善趣。
何等為正業是聖、出世間，無漏、不取，正盡苦，轉向苦邊。
謂聖弟子苦苦思惟，集、滅、道道思惟，除邪命，
念身三惡行、諸餘身惡行數，無漏、心不樂著，
固守、執持不犯，不度時節，不越限防，是名正業是聖、
出世間，無漏、不取，正盡苦，轉向苦邊。
^cb203c3「何等為正命？正命有二種。
有正命，是世、俗，有漏、有取，轉向善趣；有正命，
是聖、出世間，無漏、不取，正盡苦，轉向苦邊。
何等為正命世、俗，有漏、有取，轉向善趣？
謂如法求衣食、臥具、隨病湯藥，非不如法，
是名正命世、俗，有漏、有取，轉向善趣。
何等為正命是聖、出世間，無漏、不取，正盡苦，轉向苦邊？
謂聖弟子苦苦思惟，集、滅、道道思惟，於諸邪命無漏、
不樂著，固守、執持不犯，不越時節，不度限防，
是名正命是聖、出世間，無漏、不取，正盡苦，轉向苦邊。
^cb203c13「何等為正方便？正方便有二種。
有正方便，世、俗，有漏、有取，轉向善趣；有正方便，
是聖、出世間，無漏、不取，正盡苦，轉向苦邊。
何等為正方便世、俗，有漏、有取，轉向善趣？
謂欲、精進、方便超出、堅固建立，堪能造作精進、
心法攝受、常、不休息，是名正方便世、俗，
有漏、有取，轉向善趣。
何等為正方便是聖、出世間，無漏、不取，
盡苦，轉向苦邊？謂聖弟子苦苦思惟，集、
滅、道道思惟，無漏憶念相應心法，欲、精進、
方便、勤踊，超出、建立堅固、堪能造作精進，
心法攝受、常、不休息，是名正方便是聖、
出世間，無漏、不取，正盡苦，轉向苦邊。
^cb203c25「何等為正念？正念有二種。
世、俗，有漏、有取，轉向善趣；有正念，是聖、
出世間，無漏、不取，正盡苦，轉向苦邊。
何等為正念世、俗，有漏、有取，轉向善趣？
若念、隨念、重念、憶念，不妄、不虛，是名正念世、
俗，有漏、有取，正向善趣。
何等為正念是聖、出世間，無漏、不取，轉向苦邊？
謂聖弟子苦苦思惟，集、滅、道道思惟，無漏思惟相應，
若念、隨念、重念、憶念，不妄、不虛，是名正念是聖、
出世間，無漏、不取，轉向苦邊。
^cb204a5「何等為正定？正定有二種。
有正定，世、俗，有漏、有取，轉向善趣；有正定，
是聖、出世間，無漏、不取，正盡苦，轉向苦邊。
何等為正定世、俗，有漏、有取，轉向善趣？
若心住不亂、不動、攝受、寂止、三昧、一心，
是名正定世、俗，有漏、有取，轉向善趣。
何等為正定是聖、出世間，無漏、不取，正盡苦，轉向苦邊？
謂聖弟子苦苦思惟，集、滅、道道思惟，無漏思惟相應心法住，
不亂、不散、攝受、寂止、三昧、一心，是名正定是聖、
出世間，無漏、不取，正盡苦，轉向苦邊。」
^cb204a14佛說此經已，諸比丘聞佛所說，歡喜奉行。
^n786【七八六】^cb204a16如是我聞：
一時，佛住舍衛國祇樹給孤獨園。
^cb204a17爾時，世尊告諸比丘：「若比丘心向邪者，
違背於法，不樂於法；若向正者，心樂於法，不違於法。
何等為邪？謂邪見，乃至邪定。
何等為正？謂正見，乃至正定。」
^cb204a20佛說此經已，諸比丘聞佛所說，歡喜奉行。
^n787【七八七】^cb204a22如是我聞：
一時，佛住舍衛國祇樹給孤獨園。
^cb204a23爾時，世尊告諸比丘：「向邪者違於法，不樂於法，
向正者樂於法，不違於法。
何等為向邪者違於法，不樂於法？
謂邪見人身業如所見，口業如所見，若思、
若欲、若願、若為，彼皆隨順，一切得不愛果，
不念、不可意果。所以者何？
以見惡故，謂邪見。
邪見者，起邪志、邪語、邪業、邪命、邪方便、
邪念、邪定，是向邪者違於法，不樂於法。
^cb204b1「何等為向正者樂於法，不違於法？
謂正見人若身業隨所見，若口業、若思、
若欲、若願、若為，悉皆隨順，得可愛、可念、可意果。
所以者何？以見正故？
謂正見。正見者，能起正志、正語、正業、正命、
正方便、正念、正定，是名向正者樂於法，不違於法。」
^cb204b7佛說是經已，諸比丘聞佛所說，歡喜奉行。
^n788【七八八】^cb204b9如是我聞：
一時，佛住舍衛國祇樹給孤獨園。
^cb204b10爾時，世尊告諸比丘：「向邪者違於法，不樂於法，
向正者樂於法，不違於法。
^cb204b11「何等為向邪者違於法，不樂於法？
若邪見人身業如所見，口業如所見，若思、
若欲、若願、若為、彼皆隨順，一切得不愛果，
不念、不可意果。所以者何？
惡見謂邪見。邪見者，起邪志、邪語、邪業、
邪命、邪方便、邪念、邪定。
譬如苦果，種著地中，隨時溉灌，彼得地味、
水味、火味、風味，一切悉苦。
所以者何？以種苦故。
如是邪見人，身業如所見，口業如所見，
若思、若欲、若願、若為，悉皆隨順，彼一切得不愛、
不念、不可意果。所以者何？
惡見者謂邪見。邪見者，能起邪志，乃至邪定，
是名向邪者違於法，不樂於法。
^cb204b23「何等為向正者樂於法，不違於法？
若正見人身業如所見，口業如所見，若思、
若欲、若為，悉皆隨順，彼一切得可愛、可念、可意果。
所以者何？善見謂正見。
正見者能起正志，乃至正定。
譬如甘蔗、稻、麥、蒲桃種著地中，隨時溉灌，
彼得地味、水味、火味、風味，彼一切味悉甜美。
所以者何？以種子甜故。
如是正見人，身業如所見，口業如所見，
若思、若欲、若願、若為，悉皆隨順，彼一切得可愛、
可念、可意果。所以者何？
善見者謂正見。正見者，能起正志，乃至正定，
是名向正者樂於法，不違於法。」
^cb204c5佛說此經已，諸比丘聞佛所說，歡喜奉行。
^cb204c7世間、出世間亦如是說，如上三經，亦皆說偈言：
^gatha「鄙法不應近，放逸不應行，
^gatha不應習邪見，增長於世間，
^gatha假使有世間，正見增上者，
^gatha雖復百千生，終不墮惡趣。」
^cb204c13佛說此經已，諸比丘聞佛所說，歡喜奉行。
^n789【七八九】^cb204c14如是我聞：
一時，佛住舍衛國祇樹給孤獨園。
^cb204c15時，有生聞婆羅門來詣佛所，稽首佛足，
與世尊面相問訊慰勞已，退坐一面，白佛言：「瞿曇！
所謂正見者，何等為正見？」
^cb204c17佛告婆羅門：「正見有二種。
有正見，世、俗，有漏、有取，轉向善趣；有正見，
是聖、出世間，無漏、不取，正盡苦，轉向苦邊。
何等為正見世、俗，有漏、有取，轉向善趣？
謂正見有施、有說、有齋，乃至自知不受後有。
婆羅門！是名正見世、俗，有漏、有取，向於善趣。
婆羅門！何等為正見是聖、出世間，無漏、
不取，正盡苦，轉向苦邊？
謂聖弟子苦苦思惟，集、滅、道道思惟，無漏思惟相應，
於法選擇，分別求覺，巧便𭶑慧觀察，
是名正見是聖、出世間，無漏、不取，正盡苦，轉向苦邊。」
^cb204c28佛說此經已，生聞婆羅門聞佛所說，歡喜隨喜，從座起去。
^cb205a1如正見，如是正志、正語、正業、正命、正方便、
正念、正定，一一經如上說。
^n790【七九〇】^cb205a3如是我聞：
一時，佛住舍衛國祇樹給孤獨園。
^cb205a4爾時，世尊告諸比丘：「有邪及邪道，有正及正道。
諦聽，善思，當為汝說。
何等為邪？謂地獄、畜生、餓鬼。
何等為邪道？謂邪見，乃至邪定。
何等為正？謂人、天、涅槃。
何等為正道？謂正見，乃至正定。」
^cb205a8佛說此經已，諸比丘聞佛所說，歡喜奉行。
^n791【七九一】^cb205a10如是我聞：
一時，佛住舍衛國祇樹給孤獨園。
^cb205a11爾時，世尊告諸比丘：「有邪、有邪道，有正、有正道。
諦聽，善思，當為汝說。
何等為邪？謂地獄、畜生、餓鬼。
何等為邪道？謂殺、盜、邪婬、妄語、兩舌、惡口、
綺語、貪、恚、邪見。何等為正？
謂人、天、涅槃。何等為正道？
謂不殺、不盜、不邪婬、不妄語、不兩舌、不惡口、
不綺語、無貪、無恚、正見。」
^cb205a17佛說此經已，諸比丘聞佛所說，歡喜奉行。
^n792【七九二】^cb205a19如是我聞：
一時，佛住舍衛國祇樹給孤獨園。
^cb205a20爾時，世尊告諸比丘……如上說。
差別者：「何等為惡趣道？
謂殺父、殺母、殺阿羅漢、破僧、惡心出佛身血……」餘如上說。
^cb205a22佛說此經已，諸比丘聞佛所說，歡喜奉行。
^n793【七九三】^cb205a24如是我聞：
一時，佛住舍衛國祇樹給孤獨園。
^cb205a25爾時，世尊告諸比丘：「有順流道，有逆流道。
諦聽，善思，當為汝說。
何等為順流道？謂邪見，乃至邪定。
何等為逆流道？謂正見，乃至正定。」
^cb205a28佛說此經已，諸比丘聞佛所說，歡喜奉行。
^cb205b1如順流、逆流，如是退道、勝道，下道、上道及三經道跡，亦如上說。
^n794【七九四】^cb205b3如是我聞：
一時，佛住舍衛國祇樹給孤獨園。
^cb205b4爾時，世尊告諸比丘：「有沙門及沙門法。
諦聽，善思，當為汝說。
何等為沙門法？謂八聖道——正見乃至正定。
何等為沙門？若成就此法者，是名沙門。」
^cb205b7佛說此經已，諸比丘聞佛所說，歡喜奉行。
^n795【七九五】^cb205b9如是我聞：
一時，佛住舍衛國祇樹給孤獨園。
^cb205b10爾時，世尊告諸比丘：「有沙門法、沙門義。
何等為沙門法？謂八聖道——正見乃至正定。
何等為沙門義？謂貪欲永盡，瞋恚、愚癡永盡，
一切煩惱永盡，是名沙門義。」
^cb205b13佛說此經已，諸比丘聞佛所說，歡喜奉行。
^n796【七九六】^cb205b15如是我聞：
一時，佛住舍衛國祇樹給孤獨園。
^cb205b16爾時，世尊告諸比丘：「有沙門法及沙門果。
諦聽，善思，當為汝說。
何等為沙門法？謂八聖道——正見乃至正定。
何等為沙門果？謂須陀洹果、斯陀含果、
阿那含果、阿羅漢果。」
^cb205b20佛說此經已，諸比丘聞佛所說，歡喜奉行。
雜阿含經卷第二十八

^pb1^folio#agms29雜阿含經卷第二十九
^au〔宋天竺三藏求那跋陀羅譯〕
^n797【七九七】^cb205b27如是我聞：
一時，佛住舍衛國祇樹給孤獨園。
^cb205b28爾時，世尊告諸比丘：「有沙門法及沙門果。
諦聽，善思，當為汝說。
何等為沙門法？謂八聖道——正見乃至正定。
何等為沙門果？謂須陀洹果、斯陀含果、
阿那含果、阿羅漢果。
何等為須陀洹果？
謂三結斷。何等為斯陀含果？
謂三結斷，貪、恚、癡薄。
何等為阿那含果？
謂五下分結盡。何等為阿羅漢果？
謂貪、恚、癡永盡，一切煩惱永盡。」
^cb205c6佛說此經已，諸比丘聞佛所說，歡喜奉行。
^n798【七九八】^cb205c8如是我聞：
一時，佛住舍衛國祇樹給孤獨園。
^cb205c9爾時，世尊告諸比丘：「有沙門法、沙門、沙門義。
諦聽，善思，當為汝說。
何等為沙門法？謂八聖道——正見乃至正定。
何等為沙門？謂成就此法者。
何等為沙門義？謂貪欲永斷，瞋恚、癡永斷，一切煩惱永斷。」
^cb205c13佛說此經已，諸比丘聞佛所說，歡喜奉行。
^n799【七九九】^cb205c15如是我聞：
一時，佛住舍衛國祇樹給孤獨園。
^cb205c16爾時，世尊告諸比丘……如上說。`)